<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Opinion of Mimamsa Philosophers"> मीमांसकमतम् </p> </h4>     

<h5>श्लो.  ७८.३.१ - ७८.३.२० : <br>
मीमांसकानां सिद्धान्ते व्याप्तितत्त्वमिदं मतम्। <br> 
व्याप्तिर्हि नियमः कश्चित् संबन्धोऽस्ति विलक्षणः॥ <span style="color:green"><sup>[१] </sup></span> <br>
संबन्धो व्याप्तिरिष्टाऽत्र लिङ्गधर्मस्य लिङ्गिना। <br> 
व्यापप्यस्य गमकत्वं च व्यापकं गम्यमिष्यते॥	<span style="color:green"><sup>[२] </sup></span> <br>
यो यस्य देशकालाभ्यां समो न्यूनोऽपिवा भवेतु।  <br>
स व्याप्यः व्याकस्तस्य समो वाऽभ्यधिकोऽपि वा॥  <br> 
येन केनापि संबन्धेनैष क्वपि नियम्यते।  <br>
स एव लिङ्गधर्मस्य लिङ्गता समुदाहृदा॥	  <br>
तथा च नियमाख्ये यस्संबन्धो व्याप्तिलक्षणः।  <br>
तदभावादागमोऽपि प्रमाणं स्याद्विलक्षणम्॥	  <br>
व्याप्तिस्सपक्षदृष्टैवानुमानाङ्गतया मता।  <br>
सर्वदेशव्याप्तिरत्र दर्ग्रहैव विपश्चिताम्॥	  <br>
भूयोदर्शनगम्या च व्याप्तिस्सामान्यधर्मयोः।  <br>
क्वचिच्च कृत्तिकारोहिन्याद्ययोर्हि विशेषयोः॥	  <br>
कैश्चित् सावदेशकालव्याप्तिधीरङ्गमिष्यते।  <br>
मानं मृगयमाणश्च प्रत्यक्षं तत्सकृद्विदुः॥	  <br>
बालोऽपि दीपकलिकास्फर्शाद्वेति तथा सकृत्।  <br>
योगिप्रत्यक्षतुल्यं तन्मानसं केचिदब्रवन्॥	<span style="color:green"><sup>[३] </sup></span> <br>
भूयोदर्शनसंजातसंस्कारसचिवं पुनः।  <br>
प्रत्यक्षं चरमं व्याप्तौ मानं केचित्प्रचक्षते॥	  <br>
यत्र यत्र भवेद्धूमः तत्रतत्रान्गिरित्यसौ।  <br>
यस्स्यादवगमः स्सोऽयं परोक्षो ह्यानुमानिकः॥	  <br>
इति कौमारिलाः प्राहुः नाङ्गं यावन्मतिस्ततः।  <br>
अन्वयो व्यतिरेकश्च यथासंभवमिष्यते॥	  <br>
नियम्यत्वनियन्तृत्वे भावयोर्यादृशी मते।  <br>
ते एव विपरीते तु विज्ञेये तदभावयोः॥	  <br>
गमकस्यैकदेशस्य व्याप्तिः गम्येन भाषितुम्।  <br>
साध्यसाधर्म्यवैधर्म्यदृष्टान्तः प्रतिपाद्यते॥	  <br>
तत्र देत्वर्थमुद्दिश्य साध्योपादनमिष्यते।  <br>
उद्देश्यो व्याप्यते धर्मः व्यापकश्चेत्तरो मतः॥	<span style="color:green"><sup>[४] </sup></span> <br>
यद्वृत्तयोगः प्राथम्यमित्याद्युद्देश्यलक्षणम् ।  <br>
तद्वृत्तमेवकारश्च स्यादुपादेयलक्षणम् ॥	  <br>
उद्देश्यतावच्छेदकव्यापकत्वं हि भासते ।  <br>
विधेयस्येत्येतदेव विवृतं नव्यतार्किकैः ॥	  <br>
साध्येन साधनस्थाय व्याप्तिमन्ये प्रचक्षते ।  <br>
व्याप्तिरावृतिरेषा स्यादथवाऽधिकदेशता ॥	<span style="color:green"><sup>[५] </sup></span> <br>
भूमौ प्रतिष्ठितो वह्निः धूमाग्रं व्योम्न्यवस्थितम् ।  <br>
व्याप्नोति कथमित्यत्र प्रत्यवस्थीयते परैः ॥  <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. मा.[57]. </span>
<span style="color:green">[२]. श्लोक.[348]. </span> <br>
<span style="color:green">[३]. न्या. मा.[122]. </span> <br>
<span style="color:green">[४]. श्लोक.[381]. </span>
<span style="color:green">[५]. न्या. मा.[56]. </span>
</h5>

<hr>
