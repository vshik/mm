<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Only those logically disconnected"> केवलव्यतिरेकी </p> </h4>     

<h5>श्लो.  ७८.७.१ - ७८.७.१५ : <br>
अन्वयव्यतिरेकी च तथा स्यात्केवलान्वयी॥	  <br>
केवलव्यतिरेकी च हेतुः व्याप्तिप्रभेदतः।  <br>
अतस्त्रिधाऽनुमानं स्यादिति न्यायविदां मतम्॥	  <br>
कौमारिलाद्याः नेच्छन्ति देतुं तं व्यतिरेकिणम्।  <br>
तथा वादीन्द्रादयश्च नेच्छन्त्यन्वयिनं पुनः॥	  <br>
अन्वयव्यतिरेक्येकहेतुमात्रविदस्ति चेत्।  <br>
तृतीयश्शोभते पन्थाः स च द्वापि दूषयेत्॥	  <br>
नैयायिकास्तु तान्सर्वान् दूषयेयुः महाधियः।  <br>
अत्रायमभिसंधिस्स्यात् केवलव्यतिरेकिणः॥	  <br>
निरासे वेदविदुषां न्यायशुद्ध्यादिसूचितः।  <br>
हैतुकास्साधयन्त्यत्र केवलव्यतिरेकिणा॥	  <br>
यद्यदिच्छन्ति तत्सर्वं स चादौ भज्यते यदि।  <br>
त्र्यंशोऽवरोपितो भारो भवेद्धैतुकभञ्जने॥	<span style="color:green"><sup>[१] </sup></span> <br>
प्रमाणवादारम्भे च तद्विस्तर उदीरितः।  <br>
साध्यप्रसिद्धिः वैषम्यं व्यर्थतोपनयस्य च॥	  <br>
अन्वयेनैव सिद्धिश्च व्यतिरेकिणि दूषणम्।  <br>
तत्स्थाने ह्यभिषिञ्चन्ति पञ्चमीं प्रमितिं तु ते॥	 <br> 
व्यतिरेकव्याप्तिबुद्ध्या साऽन्यथाऽकारि तार्किकैः।  <br>
यच्चानुकूलतर्के सत्यप्रसिद्धविशेषणः॥	  <br>
न दोष इति भाषन्ते तार्किकाः तदसंगतम्।  <br>
तर्को हि नाप्रसिद्धार्थं क्वचित्साधयितुं क्षमः॥	  <br>
अतोऽप्रसिद्धतादोषः तर्के सत्यपि दुस्त्यजः।  <br>
केवलव्यतिरेकी च स क्वचिद्भावगोचरः॥	<span style="color:green"><sup>[२] </sup></span> <br>
अभावगोचरश्चेति द्विविधो विबुधैर्मतः।  <br>
गौरिति व्यवहर्तव्य इति स्याद्भावगोचरः॥	  <br>
इतरेभ्यां भिद्यत इत्यभावाविषयो मतः।  <br>
व्यावृत्तिर्व्यवहारश्च लक्षणस्य प्रयोजनम्॥	  <br>
इति व्यावहृतिः प्राचां विदुषां तन्निबन्धना॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्यायपरि.[79]. </span> <br>
<span style="color:green">[२]. स. सि.[4-53]. </span>
</h5>

<hr>
