<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Infamy"> अख्यातिः </p> </h4>      

<h5>श्लो.  ६०.८.१ - ६०.८.१७ : <br>
अख्यातिपक्षे दोषाद्धीः शुक्तेः केवलधर्मिणः । <br>
धर्मसारूप्यमात्रेण रजतं स्मर्यते तदा ॥	 <br> 
दोषादेषाऽपि च तदा स्मृतित्वेन न गृह्यते । <br>
रजतं च स्मरामीति तदानीमप्रतीतितः ॥	 <br> 
तस्मात्प्रमुषितामेनां स्मृतिमिच्छन्ति तार्किकाः । <br>
रजतस्मरणं शुक्तिग्रहणं चास्ति धीद्वयम् ॥	<span style="color:green"><sup>[१] </sup></span> <br>
ग्रहणस्मरणे एते विविक्ते अपि तत्तया । <br>
न गृह्येते इति विवेकाग्रहोऽख्यातिरुच्यते ॥	 <br> 
विवेकेन न गृह्येते स्मरणानुभवौ क्वचित् । <br>
स्वपने तु स्मृतिरेवैका तथात्वेन न गृह्यते ॥	 <br> 
द्विधाकृता क्वचिद्वृत्तिः नेत्रस्य तिमिरादिना । <br>
न हि ग्रहीतुमैक्येन शक्नोति शिशिरत्विषम् ॥	 <br> 
क्वचिद्रसनसंपृक्ते पित्ते तिक्तत्ववेदनात् । <br>
परिच्छेत्तुं न शक्नोति माधुर्यं शर्करागतम् ॥	 <br> 
गृह्णाति यत्तु तिक्तत्वं वस्तुतः पित्तवर्ति तत् । <br>
तथा तु न विजानाति निगिरन्नेव शर्कराम् ॥	 <br> 
अख्यातिरेषा सर्वत्र कथंचित्कस्यचिन्मता । <br>
तदेवं सति सर्वत्र सम्यगग्रहणं भ्रमः ॥	 <br> 
एषोऽग्रहस्त्वभावो वा ख्यात्यन्तरमथापि वा । <br>
नाद्योऽभावानुपगमान्नान्त्यस्स्यात्ख्यातिरेव सा ॥ <br>	 
तस्मात्सामान्यधर्मस्य ख्यातिस्स्त्ख्यातिरेव सा । <br>
अख्यातिवादस्सत्ख्यातिवादश्चार्थान्तरं मतः ॥	 <br> 
यथार्थं सर्वमेवेह विज्ञानमिति सिद्धये । <br>
प्रभाकरगुरोर्भावः नयवीथ्यां प्रकाशितः ॥	 <br> 
आहार्यलक्षणस्तर्कोऽप्येवमेवान्यथाकृतः । <br>
संशयोऽपि विरुद्धार्थनानाज्ञानमिहेष्ते ॥	 <br> 
डोलासंयोगवद्वेगो दृढश्चेन्निश्चयो मतः । <br>
ऊहानध्यवसायौ च परोक्तौ संशयात्मकौ ॥	 <br> 
तदन्यत्वेऽपि निर्वाहस्समानन्यायतो मतः । <br>
आत्मनः प्रतिसन्धिर्यः प्रत्यभिज्ञैव सा मता ॥	 <br> 
"तच्चैकमेव विज्ञानं न द्वयं सौगतादिवत् । बुद्धिबाधोक्तिरेषा स्यात् अयोग्यं वाक्यमिति, अतः ॥ "	  <br>
बुद्धिबाधनिशेधोक्त्या नान्यथाख्यातिसंभवः । <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. प्रक.[4 प्र]. </span>
</h5>

<hr>
