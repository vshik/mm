<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of शाबर s"> शाबरमतम् </p> </h4>      

<h5>श्लो.  ५६.७.१ - ५६.७.९ : <br>
अथ शाबरसिद्धान्ते प्रमाणमिदमुच्यते । <br>
या बुद्धिर्जायते पुंसः प्रमाणं सैव कथ्यते ॥	<span style="color:green"><sup>[१] </sup></span> <br>
बुद्धिजन्मनि पुंसश्च विकृतिर्यद्यनित्यता । <br>
अथाऽविकृतिरात्माऽयं प्रमातेति न युज्यते ॥ <br>	 
इति शाक्यविकल्पस्य भङ्गार्थमिदमुच्यते । <br>
पुमान् विक्रियते चैवेतीष्यते बुद्धिजन्मना ॥ <br>	 
न तद्विकारमात्रेण वस्तुनो नाशसंभवः ।  <br>
कुण्डलादिविकारेऽपि सुवर्णादिपदार्थवत् ॥ <br>	 
उपादानदशाभेदः वस्तुनो जननक्रिया । <br>
यस्य चानन्तरं सत्ता कार्यस्येत्यवगम्यते ॥ <br>	 
कारणे समवायस्तु कार्यस्यौलूक्यसम्मतः । <br>
स नित्योऽतीन्द्रियश्चाक्षानधीन इति दूषणम् ॥	  <br>
व्यापारः कारकाणां हि दृष्टो जन्मातिरेकतः । <br>
प्रमाणेऽपि तथा मा भूदिति जन्म विवक्ष्यते ॥	  <br>
बुद्धेर्जन्मैव विषये व्यापार इति कीर्त्यते ।  <br>
तदेवच प्रमारूपं तद्वती करणं च धीः ॥	  <br>
ततश्च जायमाना सा प्रमाणं बुद्धिरिष्यते । <br>
अतश्च बुद्धिजन्मेति सूत्रयामास जैमिनिः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. र.[157]. </span>
</h5>

<hr>
