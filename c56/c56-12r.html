<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of Vedantis"> औपनिषदमतम् </p> </h4>      

<h5>श्लो.  ५६.१२.१ - ५६.१२.१२ : <br>
वैशेषिकमतेऽप्येवमथौपनिषदे मते । <br>
निर्विशेषविदः प्राहुः सच्चिदानन्दलक्षणा ॥	  <br>
अनुभूतिः स्वप्रकाशा ब्रह्मात्मा ज्ञानमुच्यते ।  <br>
संविदेषा प्रकाशैकस्वरूपा सिद्ध्यति स्वतः ॥	  <br>
प्रकाशरूपस्सविता स्वप्रकाशो यथोच्यते ।  <br>
निवृत्तगतिरप्यद्रिस्तिष्ठतीति यथोच्यते ॥	  <br>
तथा स्वयंप्रकाशाऽसावित्युक्तिस्त्वौपचारिकी ।  <br>
प्रायेणापोहवादेन साध्यते निर्विशेषता ॥	  <br>
परागर्थप्रमेयेषु या फलत्वेन सम्मता ।  <br>
संवित्सैव हि सिद्धान्तः वेदान्तोक्तिप्रमाणतः ॥	<span style="color:green"><sup>[१] </sup></span> <br>
इति वार्तिककारोक्तिस्सिद्धित्रय उदाहृता ।  <br>
वृत्तिज्ञानं तु सांख्यादिसिद्धान्तवपीष्यते ॥	  <br>
स्वरूपभिन्नं ज्ञानाख्यं द्रव्यंमात्माश्रितं सदा ।  <br>
प्रभावतः प्रभेवेति विशिष्टाद्वैतिनो विदुः ॥	  <br>
"धर्मभूतं च तत् ज्ञानं परिणामीत्युपेयते । यथा सांख्यमते चित्तं, तत्सर्वं धर्मधीर्मता ॥ "	  <br>
द्वैतिभिस्तु स्वरूपस्य साक्षित्वात् ज्ञानतेष्यते ।  <br>
प्रसाददैन्यप्रमुखावस्था अप्यात्मनो मताः ॥	  <br>
तथाऽपि तन्नित्य़तायाः विरोधो नैव कश्चन ।  <br>
यथाऽऽत्मा शाबरो नित्यः प्रायस्सर्वैस्तथेष्यते ॥	  <br>
तथैव वृत्तिधीवादः सांख्यानामिव सम्मतः ।  <br>
सांख्यशाबरसिद्धान्तसमवाय इति स्थितम् ॥	  <br>
यथार्थत्वं प्रमाणस्य लक्षणं परिकीर्तितम् ।  <br>
असतोऽपि भ्रमे भानोपगमान्न यथार्थता ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. 	आत्मसिद्धिः.[21]. </span>
</h5>

<hr>
