<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Prohibition"> निषेधः </p> </h4>     

<h5>श्लो.  १०४.३.१ - १०४.३.१३ : <br>
विधिना युज्यते यत्र न ह्यन्नान्न पिबेदिति। <br>
नात्राभावार्थता यस्मात्प्राप्तं हि प्रतिषिध्यते॥	  <br>
रागादीना यदि प्राप्तं पानं च हननं च वा। <br>
कथं वा कथ्यते तत्राभावो भावनिवर्तितः॥	  <br>
यदि नानुष्ठास्यतेऽत्र प्राप्तिर्नैव प्रसिध्यति। <br>
तस्मादत्र निषेधार्थतत्त्वमेतन्निरूपितम्॥	  <br>
स च केशेषु पुरुषं गृहीत्वा विनिवर्तयन्। <br>
चिकीर्षिताच्च व्यापारात् अभावं स्थापयत्यपि॥	  <br>
अन्यथैव प्रवर्तन्ते भावाभावाधियोऽपराः। <br>
व्वस्थितबहिर्वस्तु परिच्छेदफलात्मिका॥	  <br>
अन्यथाऽनागतोत्पाद्यभावप्रेरनवारिका। <br>
अन्तस्संकल्पमूलात्मा वृत्तिर्विधिनिषेधयोः॥	  <br>
एतदुक्तं भवत्यत्र न्यायरत्नाकरोदितम्। <br>
यथा विधिर्विधेयस्य चेष्टहेतुत्वसिद्धये॥	  <br>
प्रमाणीभूतसंकल्पं पुंसोऽनुष्ठानगोचरम्। <br>
जनयित्वा तेन पुंसा व्यापारं कारयन् स्वयम्॥	  <br>
तत्र कारकहेतुस्स्यात् निषेधोऽपि तथैव हि। <br>
निषिद्धस्यानिष्टहेतुभावे मानं भवन् ततः॥	  <br>
अनुष्ठानसंकल्पं वैराग्याज्जनयन् पुनः। <br>
तदभावव्यवस्थायां च करोतीति सुनिश्चितम्॥	  <br>
तथाच यदि रागादिप्राप्तं विध्यर्थलक्षणम्। <br>
कर्तव्यत्वं लिङाऽनूद्य नञा तस्य निषेधनम्॥	  <br>
यदिवाऽत्र नञर्थस्य वर्जनस्य विधेयता। <br>
लिङाऽवबोधः द्वेधाऽपि व्यापारोऽनर्थहेतुताम्॥	  <br>
कल्पयन् अननुष्ठानसंकल्पजननात्परम्। <br>
निवारणं स्यादित्येतान्निषेधस्य निरूपणम्॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
