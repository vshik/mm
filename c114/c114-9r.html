<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="The ब्रह्मसूत्र"> ब्रह्मसूत्रम् </p> </h4>   

<h5>श्लो.   : <br>
तत्र शारीरकं शास्त्रं बादरायणनिर्मितम्। <br>
स बादरायणो व्यास इत्याहुर्बहवो बुधाः॥	 <br> 
श्रीमद्रामानुजाचार्यः बादरायणनिस्वनम्। <br>
भाष्ये स्वे सूत्रकृत्त्वेन व्यासत्वेनाप्यभाषतः॥	  <br>
तथा श्रीयामुनाचार्यस्सिद्धित्रयनिबन्धने। <br>
उपक्रमे प्राह सूत्रं बादरायणनिर्मितम्॥	  <br>
श्रीशाङ्करे भास्करेऽपि चान्त्यसूत्रावतारणे। <br>
सूत्रकर्तेति विस्पष्टो भगवान् बादरायणः।	<span style="color:green"><sup>[१] </sup></span> <br> 
स्मरन्ति चेत्यादिसूत्रे व्यासादाय इतीरणात्। <br>
कृष्णद्वैपायनो नासाविति भङ्ग्याऽत्र सूच्यते॥	<span style="color:green"><sup>[२] </sup></span> <br> 
स्मृतेश्चेत्यादिसूत्रेशु गीतावचनलेखनात्। <br>
ब्रह्मसूत्रपदैश्चेति गीतायामपि दर्शनात्॥	<span style="color:green"><sup>[३] </sup></span> <br> 
परस्परगृहीतिस्तु विरोधायेति दृष्टितः। <br>
ब्रह्मसूत्रपदं वेदमोळिवाक्यपरं कृतम्॥	<span style="color:green"><sup>[४] </sup></span> <br> 
इत्युल्लिखन्ति कतिचित् न तत्तु विदुषां मतम्। <br>
कृष्णद्वैपायनस्सूत्रकर्ता भारतकृच्च सः॥	  <br>
द्वीपे बादरिकामिश्रे बादरायणमच्युतम्। <br>
पराशरात्सत्यवती लेभे पुत्रं परंतपम्॥	  <br>
तस्यैव सूत्रकर्तृत्वं पूर्णप्रज्ञैरुदाहृतात्। <br>
स्कान्दवाक्यादपि स्पष्टं निर्मयन्ति यथा पुनः॥	<span style="color:green"><sup>[५] </sup></span> <br> 
अवतीर्णो महायोगी सत्यवत्यां पराशरात्। <br>
उत्सन्नान् भगवान् वेदान् उज्जहार हरिस्स्वयम्य़य़। <br>	 
चतुर्धा व्यभजत्तांश्च चतुर्विंशतिधा पुनः। <br>
शतधा चैकधा चैव तथैवच सहस्रधा॥	 <br> 
कृष्णो द्वादशधा चैव पुनस्तस्यार्थवित्तये। <br>
चकार ब्रह्मसूत्राणि येषां सूत्रत्वमञ्जसा॥	  <br>
श्रुतप्रकाशिकातत्त्वटीकयोरप्युदाहृतम्। <br>
वचस्त्विदं तथा वाचस्पतिवाक्यं निशम्यताम्॥	  <br>
ब्रह्मसूत्रकृते वेदव्यासायापरवेधसे। <br>
ज्ञानशक्त्यवताराय नमो भगवते हरेः॥	<span style="color:green"><sup>[६] </sup></span> <br> 
"इत्यन्यत्र प्रपञ्चोऽथ गीताकर्ताऽप्यसौ मतः।यतो भारतकर्ता सः,यद्गीतासूत्रयोर्मिथः॥" <br>	 
ग्रहणं ब्रह्मसूत्रेति स्मृतेश्चेत्यतिशाङ्कितम्। <br>
तत्रेदमवधातव्यं निर्णीतं तत्त्वटीकया॥	<span style="color:green"><sup>[७] </sup></span> <br> 
ब्रह्मसूत्रपदैश्चेति भाविदृग्भगवद्वचः। <br>
सूत्रपश्चाद्भावि वा स्यात् न्यबध्नाद्भारते स्वयम्॥	  <br>
सूत्रस्य विषयत्वेन वाक्यरूपा कृतिः पुनः। <br>
प्राक्तनी भाविनी वाऽत्रचोदाह्रियत इत्यतः॥	  <br>
न परस्परसंबाधः न प्रसिद्धार्थनिह्नवः। <br>
अथवाऽनादिसिद्धत्वात् स्मृतिसूत्रप्रवाहयोः॥	  <br>
परस्परगृहीतिस्तु न विरोधाय कल्पते। <br>
प्रवाहानादिवादोऽयं यं शास्त्रशरणा विदुः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. ब्र. सू.[4-4-22]. </span> <br>
<span style="color:green">[२]. ब्र. सू.[2-3-46]. </span> <br>
<span style="color:green">[३]. ब्र. सू.[1-3-22]. </span> <br>
<span style="color:green">[४]. भ. गी. शं.[13-4]. </span> <br>
<span style="color:green">[५]. ब्र. सू.[1-1-1]. </span> <br>
<span style="color:green">[६]. भामत्यारम्भे.[]. </span> <br>
<span style="color:green">[७]. त. टी.[]. </span>
</h5>

<hr>
