<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Noteworthy features thereof"> तत्रविशेषः </p> </h4>  

<h5>श्लो.  ११४.१०.१ - ११४.१०.१४ : <br>
परीक्षकमतिस्त्वेषा यादृगद्योपलभ्यते। <br>
शास्त्रमेतत्त्थैवादेः कालादिति न निश्चयः॥	  <br>
सर्वे भावाः प्रतिकलं परिणामिन इत्यपि। <br>
श्रूयते दृश्यते चापि प्रबन्धे तु विशेषतः॥	  <br>
कर्तै व हि स्वकं ग्रन्थं आवपत्युद्वपत्यपि। <br>
बहोः कालात्प्रवक्तृणां संप्रदाये तु किंपुनः॥	  <br>
प्रवक्तारस्तत्रतत्र जैमिन्यादिपदैरपि। <br>
प्रकाशयन्ति तत्रत्याभिप्रायानिति यु़ज्यते॥	  <br>
तथाच सर्वैराचार्यैः सम्प्रदायप्रवर्तने। <br>
परिष्कृतिप्रभेदेन व्यवहारो विकल्पताम्॥	  <br>
स्मृतिसूत्रप्रवाहोऽयमनादिरिति वर्णितम्। <br>
कालेकाले संभेवतां प्रायस्संकोचविस्तरौ॥	  <br>
कर्मकाण्डः देवकाण्डः ब्रह्मकाण्ड इति त्रयम्। <br>
कृतं जैमिनिनैवेति चोल्लिखन्ति परे बुधाः॥	  <br>
प्रसिद्धिराद्ययोरस्ति तृतीयस्य पुनर्यथा। <br>
नैष्कर्म्यसिद्धौ नवतितमश्लोकस्थभारती॥	<span style="color:green"><sup>[१] </sup></span> <br> 
जैमिनिस्सामागाचार्यस्सामवेदप्रवर्तकः। <br>
यासशिष्य इति स्पष्टं श्रूयते भारतादिषु॥	  <br>
कर्मकाण्डे सामवेदविचारः प्रायशास्ततः। <br>
छान्दोग्योपनिषत्सामशाखीयेति च विश्रुता॥	  <br>
प्रायस्तदीयवाक्यानि सूत्राणां विषया इति। <br>
सूत्रभाष्यसमध्येतृविदुषामतिरोहितम्॥	  <br>
जौमिनीयं ब्रह्मसूत्रमावोपोद्वापतः पुनः। <br>
पर्यष्कार्षीद्यव्यास इति संदर्भेणोहितं क्षमम्॥	  <br>
अनेकेषां मतं ब्रह्मसूत्रेषूदाहृतं ततः। <br>
ब्रह्मसूत्राण्यप्यनेकान्यासन्निति च कल्प्यते॥	  <br>
एवं प्रकल्पने प्रायः भाति सर्वं सुसंगतम्। <br>
किंकिं नसंभाव्यतेऽत्र संसारेऽनादिवाहिनि॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. नैष्कर्म्य.[90 श्लो]. </span>
</h5>

<hr>
