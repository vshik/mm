<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Loving devotion"> भक्तिः </p> </h4>     

<h5>श्लो.  ११४.२.१ - ११४.२.१३ : <br>
सा स्मर्यमाणस्यात्यर्थप्रियत्वेन स्वयं तथा। <br>
अत्यर्थप्रीतिरूपत्वमापन्ना भक्तिरुच्यते॥	  <br>
भज इत्येष धातुर्वै सेवतायां परिकीर्तितः। <br>
तस्मात्सेवा बुधैः प्रोक्ता भक्तिशब्देन भूयसा॥	  <br>
इति वोधायनवचः प्रस्पष्टं समुदाहृतम्। <br>
प्रकाशिकादीपिकयोः श्रीसुदर्शनसूरिभिः॥	  <br>
प्रीतिरूपमनुध्यानं भक्तिरित्यभिधीयते। <br>
भक्तिस्सेवोपास्तिरिति यास्कोऽपि निरघण्टयत्॥	  <br>
परभक्तिः परं ज्ञानं परमा भक्तिरित्यपि। <br>
पूर्वक्रमेणोपचितं विज्ञानं मुक्तिसाधनम्॥	  <br>
साक्षात्कृतस्यानुभवाभिनिवेशस्तु सा परा। <br>
या फलस्याव्यवहितपूर्वावस्थेति कीर्त्यते॥	  <br>
तत्संबन्धाद्भक्तिशब्दः स्युत्यादावुपचारतः। <br>
साऽनेतधा सद्दहरभूमविद्यादिभेदतः॥	  <br>
अविशिष्टफलत्वेन विकल्पश्च व्यवस्थितः। <br>
प्रपत्तिरपि च ब्रह्मविद्यैवेदि पुरः स्थितम्॥	  <br>
यैवैषा परभक्तिस्स्यात्तदेव परमं सुखम्। <br>
उपायश्च स एवायमीशनिग्रहशान्तये॥	  <br>
ज्ञानस्यैव विकारोऽयमिच्छाद्वेषसुखादिकः। <br>
अनुकूलतया वेद्यं सर्वं सुखमितीष्यते॥	<span style="color:green"><sup>[१] </sup></span> <br> 
कार्यं नियोगश्चापूर्वं धर्मो वेदार्थ इत्यपि। <br>
यद्वचः सकलं प्राह कृष्णं धर्मं सनातनम्॥	  <br>
देवताभक्तितो मुक्तिर्न तत्त्वज्ञानसंपदा। <br>
इति वामनकाव्यालंकारसूत्रेऽप्यनूदितम्॥	<span style="color:green"><sup>[२] </sup></span> <br> 
ज्ञानमार्गे भक्तिमार्गे विभिन्नः मोक्षसाधनम्। <br>
इति सिद्धान्तयोरैक्यं विशिष्टाद्वैतसम्मतम्॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. वे.सं.[248]. </span> <br>
<span style="color:green">[२]. तात्पर्यदी.[253], काव्यालङ्का.[2-2-24]. </span>
</h5>

<hr>
