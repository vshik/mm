<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Scope of shastras"> शास्त्रावकाशः </p> </h4>      

<h5>श्लो.  ४९.४.१ - ४९.४.१९ : <br>
यत्त्वथज्ञानशक्त्यादौ करणे च कळेबरे।  <br>
प्रदानं विषमं यच्चाकृत्यादावनिवारणम्॥	 <br> 
यदप्यनुमतेर्दानं प्रत्यवायस्य सर्जनम्।  <br>
तदप्यनादिप्राक्कर्म वैषम्याद्विषमं मतम्॥	 <br> 
अकृत्यकारिणोऽपीशानुग्राह्यास्स्युर्यदीशितुः।  <br>
शास्त्रमात्रज्ञात्मकं व्यर्थं सोऽपि स्यादव्यवस्थितः॥ <br>	 
अपुंस्त्वमावहेच्चारस्य दण्ड्यानामप्यदण्डने।  <br>
न गुणायावकल्पेत लोके दुष्टस्य शिक्षणम्॥	 <br> 
यद्यप्यदृष्टवैषम्यात्प्रवृत्तिर्विषमा मता।  <br>
तत्त्वदृष्टं शास्त्रपुरस्काराद्दृष्टादि साधयेत्॥	 <br> 
तदप्येवं तत्र विधिनिषेधावसरो यथा।  <br>
यतः प्रवृत्तिः शास्त्रोत्थबुद्ध्यादिकमपेक्षते॥	 <br> 
यज्ञादिकारणं पूर्वमनेन सुकृतं कृतम्।  <br>
इत्येतेनैव नेदानीं यज्ञनिष्पत्तिसंभवः॥	 <br> 
नापि पापं केवलं वा पापमारभतेऽपितु।  <br>
स्वबुद्ध्यैव निषेधातिवृत्त्या पापस्य कारणम्॥	 <br> 
ननुचादृष्टमूलत्वे विध्यानर्थक्यमुच्यते।  <br>
शास्त्रं च सार्थकं सर्वैः परैरभ्युपगम्यते॥	 <br> 
तस्माददृष्टमूलत्वं त्यक्तव्यमिति चोद्यते।  <br>
तन्नैवं लौकिकविधिनिषेधोऽपि प्रसङ्गतः॥	 <br> 
लोके प्रवृत्तिवैचित्र्यं स्यात्सामग्रीविशेषतः।  <br>
किंवा गामानयेत्यादिनियोगेनेति चिन्त्यताम्॥	 <br> 
नियोगस्सोऽथ सामग्रीमध्यान्तर्भावमर्हति ।  <br>
इतिचेत् वैदिकश्चापि नियोगस्तादृगिष्यताम् ॥	 <br> 
परित्यजाम इति चेत् नियोगमपि लौकिकम् ।  <br>
हन्त संव्यवहारस्यासिद्ध्या व्युत्पत्त्यसंभवः ॥	 <br> 
लौकायतेनापि लीनं जगदान्ध्यं प्रसज्यते ।  <br>
तस्माददृष्टं शास्त्रं च नान्योन्यप्रतिबाधकम् ॥	 <br> 
तस्मादिष्टाऽदृष्टमूलशास्त्रवश्यदशान्वयात् ।  <br>
पुनस्तथातथा दृष्टसंपत्तिरुपपद्यते ॥	 <br> 
पुमर्थसाधनत्वेन प्रतीते स्वेच्छया पुमान् ।  <br>
प्रवर्तेतेति तादर्थ्यात् सावकाशाऽत्र चोदना ॥	 <br> 
इत्येवं शास्त्रवैयर्थ्यचोदनाक्षेपदूषणम् ।  <br>
तात्पर्यचन्द्रिकाग्रन्थविस्तृतस्यात्र संग्रहः ॥	 <br> 
एवं शास्त्रं शास्त्रजन्यादृष्टं वा बुद्धिपूर्वकम् ।  <br>
प्रवर्तयेदतः शास्त्रवैयर्थ्यं न प्रसज्यते ॥	 <br> 
दैवाधीनं जगत्सर्वमिति तत्त्वविदां वचः । <br>
मयि सर्वाणि कर्माणीत्युक्तगीतार्थगोचरम् ॥	<span style="color:green"><sup>[१] </sup></span>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. तात्पर्य.[3-30]. </span>
</h5>

<hr>
