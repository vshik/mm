<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Independent Supreme Being"> ईश्वरस्वातन्त्र्यम् </p> </h4>    

<h5>श्लो.  ४९.१.१ - ४९.१.१५ : <br>
यच्चात्र शास्त्रवैयर्थ्यचोद्यं किंचित्समाहितम्। <br>
तस्य प्रपञ्चो ज्ञातव्यः गीताशास्त्रनिरूपितः॥	  <br>
अधिष्ठानं तथा कर्ता करणं च पृथ्ग्विधम्।  <br>
विविधा च पृथक्चेष्टा दैवं चैवात्र पञ्चमम्॥	  <br>
शरीरवाङ्मनोभिर्यत्कर्म प्रारभते नरः।  <br>
न्यायं वा विपरीतं वा पञ्चैते तस्य हेतवः॥	  <br>
इत्यस्यायमभिप्रायः देहोऽधिष्ठानमुच्यते।  <br>
जीवः कर्ताऽथ करणमिन्द्रियं चक्षुरादिकम्॥	  <br>
प्राणश्चेष्टा हि विविधा या क्रियाशक्तिरुच्यते।  <br>
ईश्वरो दैवमुद्दिष्टं तत्र न्यायोऽवधार्यताम्॥	  <br>
दैवं दिष्टं भागधेयं दैवं कर्म पुराकृतम्।  <br>
सत्येवं व्यवहारेऽपि दैवमत्रेश्वरो मतः॥	  <br>
नहि प्रागेव नष्टानां कर्मणामिह हेतुता।  <br>
कर्मजन्यादृष्टरूपसंकल्पादप्यसौ वरम्॥	  <br>
सत्यंसत्यं पुनस्सत्यमुद्धृत्य भुजमृच्यते।  <br>
वेदशास्त्रात्परं नास्ति न दैवं केशवात्परम्॥	 v
स्वाधीनं समतिक्रम्य मातरं पितरं गुरूम्।  <br>
अस्वाधीनं कथं दैवं प्रकरैरभिराध्यते॥	  <br>
इत्येवं भारते रामायणे चापि प्रयुच्यते।  <br>
श्रूयतां परमं दैवं दुर्विज्ञेयं मयाऽपिच॥	   <br><br>
नारायणस्तु पुरुषो विश्वरूपो महाद्युतिः।  <br>
सभापर्ववचस्त्वेवं अथ योगविदां वचः॥	  <br>
आर्षं छन्दश्च दैवं च मन्त्राणां ब्राह्मणं तथा।  <br>
आत्मानं पूजयेन्नित्यं भूषणाच्छादनादिभिः॥	 <br> 
स्वदेह एव दैवं स्यात् अन्यद्दैवं न विद्यते ।  <br>
दैवाधीनं जगत्सर्वं मन्त्राधीनं तु दैवतम् ॥	 <br> 
तन्मन्त्रं ब्रह्मणाधीनं तस्माद्विप्रा हि दैवतम् । <br> 
शास्त्रेऽप्यस्मिन् दैवशब्दः प्रयुक्तः पुरुषे यथा ॥ <br>	 
अधिभूतं क्षरो भावः पुरुषश्चाधिदैवतम् ।  <br>
तस्माद्दैवमिह ब्रूमः परमात्मानमीश्वरम् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
