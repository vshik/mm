<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Happiness"> सुखम्  </p> </h4>      

<h5>श्लो.  ४१.४.१ - ४१.४.९ : <br>
आनूकूल्यप्रातिकूल्यवेद्यतां सुखदुःखयोः।  <br>
लक्षणं तत्रानुकूलं सुखं दुःखं विपर्ययः॥	<span style="color:green"><sup>[१] </sup></span> <br>
प्रायो विदितमेवैतत् कैश्चिद्वेदान्तिभिः पुनः।   <br>
अनुकूलतया वेद्यं सर्वं सुखमितीष्यते॥	   <br>
प्रतिकूलतया वेद्यं सर्वं दुःखमिति स्मृतम्।   <br>
अतः सर्वे पदार्थास्स्युः सुखदुःखपदाभिधाः॥	   <br>
सैषाऽऽनन्दस्य मीमांसा युवा स्यादित्युपक्रमात् ।   <br>
अनुकूलतया वेद्यं सर्वमानन्दमब्रवीत् ॥	   <br>
आनुकूल्यं विषयताविशेषः सर्वगामि तत् ।   <br>
तस्मात्सर्वं सुखं यद्वा तज्ज्ञानं सुखमिष्यते ॥	   <br>
तद्धेतोरेव तत्त्वे तु किं वस्त्वन्तरचिन्तया ।   <br>
तस्मादविदितावस्थायोगित्वं तस्य नेष्यते ॥	   <br>
साक्षिवेद्यत्वसिद्धान्तः पर्यायादयमेव हि ।   <br>
स्वप्रकाशात्मवादो वा सर्वमेकफलोन्मुखम् ॥	   <br>
अत्रैव शाक्यभिक्षूक्तं वचनं त्ववधार्यताम् ।   <br>
तदतद्रूपिणो भावास्तदतद्रूपहेतुजाः ॥	   <br>
तत्सुखादि किमज्ञानं विज्ञानाभिन्नहेतुजम् ।   <br>
विकल्पो यदि बाह्येऽपि किं वक्तव्यमिहान्तरे ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  श्रीभा. श्रुतिघट्टः[] </span>
</h5>

<hr>
