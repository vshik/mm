<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Methodology of gaining knowledge of words"> शाब्दबोधक्रमः </p> </h4>

<h5>श्लो.  १०३.८.१ - १०३.८.१० : <br>
यजेतेति पदात्कार्यप्रधानं यागागोचरम्। <br>
स्यात्कार्यं यागविषयमिति बोधस्स चादिमः॥	<span style="color:green"><sup>[१] </sup></span> <br> 
ततश्च यागाविषयं कार्यं स्यात्स्वर्गसाधनम्। <br>
इत्यर्थाध्याहारविद्भिः द्वितीयो बोध इष्यते॥	  <br>
स्वर्गकामपदश्रुत्या स्वर्गकामनियोज्यकम्। <br>
प्रागुक्तद्विदळं कार्यमिति स स्यात्तृतीयकः॥	  <br>
ततश्च स्वर्गकामीयकृतिसाध्यमिति क्रमात्। <br>
प्रागुक्तत्रिदळं कार्यमिति बोधस्तुरीयकः॥	  <br>
नापूर्वे स्वर्गहेतुत्वं यागे तेन विवा भवेत्। <br>
इति चानुपपत्तेस्तु प्रतिसन्धानसंभवे॥	  <br>
स्वर्गकामकृतेस्साध्यः स्वर्गकामनियोज्यकः। <br>
स्वर्गस्य साधनं याग इति बोधस्तु पञ्चमः॥	  <br>
यदप्यनुपपत्तेस्तु प्रतिस्धानमुच्यते। <br>
तदुपादानमित्युक्तं धीरौपादानिकी ह्यसौ॥	  <br>
विध्याक्षेप उपादानं श्रुतार्थापत्तितः पृथक्। <br>
सा स्यादभिहितापर्यवसानाऽश्रुतकल्पना॥	<span style="color:green"><sup>[२] </sup></span> <br> 
अभिधानानवसितिः उपादानमितीर्यते। <br>
तेनौपादानिकी त्युक्ता फलसाधनमतामतिः॥	  <br>
इति प्राभाकरमतं वादारम्भसमर्थने। <br>
वादावळावन्ववादीदनन्तार्य़बुधोत्तमः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वादावलिः.[]. </span> <br>
<span style="color:green">[२]. तात्पर्यदी.[215]. </span>
</h5>

<hr>
