<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Master of Time"> कालोऽध्यक्षः  </p> </h4>      

<h5>श्लो.  २२.७.१ - २२.७.११ : <br>
इति कालानुमेयत्ववादिनां रीतिरीरीता । <br>
अथ तत्प्रत्यक्षवादिवैदिकानां मतिस्त्वियम् ॥	<span style="color:green"><sup>[१] </sup></span> <br>
कालोऽनादिरनन्तश्च प्रत्यक्षश्चेति सम्मतः । <br>
विशेषणतया कार्यप्रत्यये प्रतिभासनात् ॥	<br> 
कालोपश्लिष्टवेषेण ह्यभूदस्तिभविष्यतीन् । <br>
प्रयुञ्जतेऽर्थेभेदेषु सदा चास्तिमनेहसः ॥	<br> 
तस्मात्सर्वेन्द्रियग्राह्य इति तत्त्वविदां मतम्। <br>
सर्वेन्द्रियज्ञानवादो यथा सत्तागुणत्वयोः॥	<br> 
कालांशस्यानुमेयत्वे पदार्थेऽपि प्रसज्यते। <br>
तदा सौत्रान्तिकादीनां कोऽपराधोऽतिरिच्यते॥ <br>	 
कालानुमेयानुवादे तु पामराणामधोगतिः। <br>
कालानुमा चोक्तरीत्या सर्वदा न विपश्चिताम्॥ <br>	 
क्रमेण युगवत् क्षिप्रं चिरात्कृतमितीदृशाः। <br>
प्रत्यया नावकल्पन्ते कार्यमात्रावलम्बनाः॥ <br>	 
अरूपो नन्वयं कालः कथं गृह्येत चक्षुषा। <br>
रूपमेव तवारूपं कथं गृह्येत चक्षुषा॥	 <br>
कथं वा रूपवन्तो॥पि परोक्षाः परमाणवः। <br>
तस्मात्प्रतीतिरन्वेष्या किं निमित्तपरिक्षया॥ <br>	 
नचानुद्घाटिताक्षस्य चिरादिप्रत्ययोदयः। <br>
तद्भावानुविधानेन कालस्स्यादेव चाक्षुषः॥ <br>	 
एवं गुरु द्रव्यमिति प्रत्ययात्तदपीदृशम्। <br>
पूर्वापरप्रत्ययेन दिशोऽप्यध्यक्षतां विदुः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[१-६६]. </span>
</h5>

<hr>
