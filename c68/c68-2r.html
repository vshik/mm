<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Reasoning methods of the doctrine"> सिद्धान्तयुक्तयः </p> </h4>     

<h5>श्लो.  ६८.२.१ - ६८.२.१८ : <br>
तद्योगाचारसिद्धान्तयुक्तयः क्रमशोऽधुना ।  <br>
निरूप्यन्तेऽत्र सङ्गृह्य विप्रकीर्णाः क्वचित्क्वचित् ॥	<span style="color:green"><sup>[१] </sup></span> <br>
नीलपीतादिवस्तूनां ज्ञानाकारत्वकल्पना ।  <br>
लघ्व्यर्थाकारपक्षे तु न स्वतो भासते ज़डः ॥	 <br> 
तद्ग्राहकाकारता च कल्पनीयेति गौरवम् ।  <br>
बाह्यान्तरकृतो भेदः परमार्थो न हीष्यते ॥	 <br> 
ग्राहकाद्विच्छिन्नता हि मता ग्राह्यस्य बाह्यता ।  <br> 
न शरीरापेक्षयाऽतः विच्छेदोऽसिद्ध एव सः ॥	  <br>
बहिर्वदवभासोऽपि भेदवासनया कृतः ।  <br>
परिच्छेदान्तराद्योऽयं भावो बहिरिव स्थितः ॥	  <br>
ज्ञानस्याभेदिनो भेदप्रतिभासोऽप्युपप्लवः ।  <br>
सहोपलम्भनियमादभेदो नीलतद्धियोः ॥	  <br>
ज्ञानमेवैवमाकारमात्मना प्रथते यतः ।  <br>
नाप्रत्यक्षस्य तस्यास्ति प्रमाणान्तरतो गतिः ॥	  <br>
संवेद्यत्वाच्च नीलादेर्ज्ञानाकारत्वनिश्चयः ।  <br>
अर्थान्तरस्य च ग्राह्यलक्षणं न हि युज्यते ॥	  <br>
ज्ञानं प्रकाशकं लोके ह्यप्रकारस्य वस्तुनः ।  <br>
तस्मात् ज्ञानं ग्रहीतव्यं प्रागर्थादिति निश्चितम् ॥ <br>	 
प्रकाशकोऽप्यविदितो दीपादिर्न प्रकाशकः ।  <br>
अप्रत्यक्षोपलम्भस्य नार्थदृष्टिः प्रसिध्यति ॥	  <br>
अविशेषोऽन्यथा स्वीयपरकीयोपलम्भयोः ।  <br>
निराकारं च विज्ञानं ग्रहीतुं नैव शक्यते ॥	  <br>
प्रचिकर्मव्यवस्थाऽपि साकारत्वे प्रकल्पते ।  <br>
आकारसहितैवैषा धीः कारकसमुद्भवा ॥	  <br>
नैवान्याथा स्याद्विषयनियमस्यावधारणा ।  <br>
नार्थैरेव विशेषस्तु निराकारधियां भवेत् ॥	  <br>
तत्रानुभवमात्रेण ज्ञानस्य सदृशात्मना ।  <br>
भाव्यं तेनात्मना येन प्रतिकर्म विभज्यते ॥	  <br>
अर्थेन रज्यमानं हि निराकारं निसर्गतः ।  <br>
ज्ञानं न खलु पश्यामः लाक्षया स्फटिकं यथा ॥	  <br>
इत्थं सत्यपि बाह्य़ेऽर्थे ज्ञानस्याकारकल्पना ।  <br>
भवेदेवेति तत्रैव संतोषेण स्थितिर्वरम् ॥	  <br>
अर्थाकारो गृहीतश्चेत् ज्ञानेन स्वगतः पुनः ।  <br>
ज्ञानान्तरेण ग्राह्यस्स्यात् तदाकारद्वयग्रहः ॥	  <br>
एवमेवाभ्युपगमे भवेदेवानवस्थितिः ।  <br>
तद्ग्रहस्यानपेक्षायामाद्यस्यैवाग्रहो वरम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[536]. </span>
</h5>

<hr>
