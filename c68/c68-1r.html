<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Meaning of योगाचार"> योगाचारपदार्थः </p> </h4>    

<h5>श्लो.  ६८.१.१ - ६८.१.८ : <br>
अथ विज्ञानवादस्य सारोपन्यासपूर्वकम् ।  <br>
संगृह्यते प्रतिक्षेपसारो नयविदां मतः ॥	 <br> 
योगस्य लक्षणं त्वेतत् शमधा च विपश्यना ।  <br>
समाधिश्शमधेत्युक्तः सम्यज्ज्ञानं विपश्यना ॥	<span style="color:green"><sup>[१] </sup></span> <br>
ताभ्यां द्वाभ्यां बलीवर्दसदृशाभ्य़ां य ऊह्यते । <br> 
स मार्गो योग इत्युक्तः तेनाचरति यः पुनः ॥ <br>	 
स योगाचार इत्युक्त इति भास्करभाषितम् ।  <br>
शमधादिपदं प्रायः पालीभाषेति गम्यते ॥	 <br> 
अविभागोऽपि वित्त्यात्मा विपर्यासितदर्शनैः ।  <br>
ग्राह्यग्राहकसंवित्तिभेदवानिव लक्ष्यते ॥	 <br> 
इति योगाचारमतं प्रायः सर्वत्र विश्रुतम् ।  <br>
वैशेषिकमतं चापि यौगामित्येव कीर्त्यते ॥	 <br> 
योगाचारविभूत्या यस्तोषयित्वा महेश्वरम् ।  <br>
चक्रे वैशेषिकं शास्त्रमिति प्राशस्तभाषितम् ॥	<span style="color:green"><sup>[२] </sup></span> <br>
तथा च योगाचाराख्याः केचिद्वैशेषिका अपि । <br> 
प्रथिता इति गम्यन्ते युक्तिमानादिसाम्यतः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. भा. भा.[123]. </span> <br>
<span style="color:green">[१]. वै. भाष्यम्.[]. </span>
</h5>

<hr>
