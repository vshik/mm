<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Cognition through Reasoning"> युक्तेः प्रामाण्यम्  </p> </h4>    

<h5>श्लो.  १२२.१.१ - १२२.१.११ : <br>
एवं वैदिकसिद्धान्तसंप्रदायस्य संग्रहः । <br>
अथ यौक्तिकसिद्धान्तहृदयं संप्रकाश्यते ॥	  <br>
अभ्यासात्प्रतिभाहेतुः शब्दः सर्वैरपि स्मृतः । <br>
बालानां च तिरश्चां च यथार्थप्रतिपादने ॥	<span style="color:green"><sup>[१] </sup></span> <br>
आद्यः करणविन्यासः प्राणस्योर्ध्वं समीरणम्। <br>
स्थानानामभिघातश्च न विना शब्दाभावनम्॥	  <br>
प्रमाणत्वेन तां लोकः सर्वः समुपगच्छति। <br>
व्यवहाराः प्रवर्तन्ते तिरश्चामपि तद्वशात्॥	  <br>
स्वरवृत्तिं विकुरुते मधौ पुंस्कोकिलः कथम्। <br>
जन्त्वादयः कुलायादेः करणे शिक्षिताः कथम्॥	  <br>
आहारप्रीतिविद्वेषष्लवनादिक्रियासु कः। <br>
जात्यन्वयप्रसिद्धासु प्रयोक्ता मृगपक्षिणाम्॥	  <br>
इतिहि प्रतिभावादिवार्ताक्षौदुम्बरायणाः । <br>
प्रतिभायासु माहात्म्यं वर्णयन्तीति विश्रुतम् ॥	  <br>
वाक्यपद्यामपि विधिविवेके चाभिसूचितम् । <br>
हरिणा मण्डनेनापि सर्वसारार्थदृश्वना ॥	  <br>
तस्मासर्वोऽभ्युपगमः प्रतिभामूल इष्यते । <br>
न शब्दः प्रतिभाहेतुः स्वातन्त्र्यमुपगच्छति ॥	  <br>
शास्त्राणां चापि तात्पर्यनिर्णयोऽभ्यासमूलकः । <br>
तस्माद्यौक्तिक एवार्थः स्थातश्शब्दमूर्धनि ॥	<span style="color:green"><sup>[२] </sup></span> <br> 
शब्दपृष्ठस्थितन्यायसहस्राधिक्रियात्मके । <br>
शास्त्रेऽपि न्यायलभ्योऽर्थः शास्त्रसिद्ध इतीष्यते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वा. प.[2-119]. </span> <br>
<span style="color:green">[२]. न्याय. म.[589]. </span>
</h5>

<hr>
