<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Necessity of Reasoning"> युक्तेरावश्यकता  </p> </h4>     

<h5>श्लो.  १२२.३.१ - १२२.३.१७ : <br>
ब्रह्मापि जगतो हेतुः युक्तिभिः किल साध्यते। <br>
प्रधानं जगतो हेतुः प्रसिद्धं ह्यानुमानिकम्॥	  <br>
श्रोतव्यश्चाथ मन्तव्य इति तर्कसहायताम्। <br>
श्रुतिरेव स्वयं प्राह तस्मात्तर्को विशिष्यते॥	  <br>
केवलं शास्त्रमाश्रित्य न कर्तव्यो विनिर्णयः। <br>
युक्तिहीनविचारे तु धर्महानिः प्रजायते॥	  <br>
इत्थं बृहस्पतिः प्राह स्मृतितन्त्रे व्यवस्थितिम् । <br>
पूर्वापरानुमानेन लोको युक्तौ प्रतिष्ठितः ॥	  <br>
अबलाबालगोपालहालिकप्रमुखा अपि । <br>
बुद्ध्यन्ते नियतादर्थादर्थान्तरमसंशयम् ॥	  <br>
अमुमानापलापे तु प्रत्यक्षादपि दुर्लभा । <br>
लोकयात्रेति लोकास्स्युः चित्रिता इव निश्चलाः ॥ <br>	 
यत्नेनानुमितोऽप्यर्थः कुशलैरनुमातृभिः । <br>
अभियोगशतेनापि सोऽन्यथा नोपपद्यते ॥	  <br>
तस्माद्युक्त्यैव जगतो व्यवहारो व्यवस्थितः । <br>
युक्तिहीनव्यवहृतावुन्मत्त इति गीयते ॥	  <br>
तस्माददृष्टतत्त्वानां सापराधं बहुच्छलम् । <br>
दर्शनं चापि वचनं नित्यमेवानवस्थितम् ॥	<span style="color:green"><sup>[१] </sup></span> <br> 
ऋषीणां दर्शनं यच्च तत्त्वे किंचिदवस्थितम् । <br>
न तेन व्यवहारोऽस्ति न तच्छब्दनिबन्धनम् ॥	  <br>
तलवद्दृश्यते व्योम खद्योतो हव्यवाडिव । <br>
तत्र नास्ति तलं व्योम्नि न खद्योतो हुताशनः ॥	  <br>
मधुरं तिक्तरूपेण श्वेतं पीततया तथा । <br>
गृह्णन्ति पित्तदोषेण विषयं भ्रान्तचेतसः ॥	<span style="color:green"><sup>[२] </sup></span> <br> 
तथा वेगेन धावन्तो नाव्यारूढाश्च गच्छतः । <br>
पर्वतादीन्विजानन्ति भ्रमेण भ्रमतश्च तान् ॥	  <br>
मण्डूकवसयाऽक्ताक्षाः वंशानुरगबुद्धिभिः । <br>
गृह्णन्तीत्यादिविषयः श्लोकवार्तिकविस्तृतः ॥	  <br>
तस्मात्प्रत्यक्षमप्यर्थं विद्वानीक्षेत युक्तितः । <br>
न दर्शनस्य प्रामाण्यात् दृशयमर्थं प्रकल्पयेत् ॥	<span style="color:green"><sup>[३] </sup></span> <br> 
इममर्थं भर्तृहरिः वाक्यपद्यां न्यदर्शयत् । <br>
न्यायवार्तिकतात्पर्यटीकाकृद्वचनं यथा ॥	  <br>
प्रत्यक्षकलितं चार्थं बुभुत्सन्तेऽनुमानतः । <br>
तर्कसिद्धान्तरसिका इति पूर्वैरुदाहृतम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वा. प.[2-140]. </span> <br>
<span style="color:green">[२]. श्लोक.[520]. </span> <br>
<span style="color:green">[३]. वा. प.[2-143]. </span>
</h5>

<hr>
