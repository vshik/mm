<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Secondary to शास्त्र s"> शास्त्रमुपसर्जनम्  </p> </h4>       

<h5>श्लो.  १२२.४.१ - १२२.४.१४ : <br>
इदानीमिव सर्वत्र दृष्टान्नाधिकमिष्यते । <br>
उपलम्भानुसारेण व्यवस्थासिद्धिरीदृशी ॥	<span style="color:green"><sup>[१] </sup></span> <br> 
सर्वदा चापि पुरुषाः प्रायेणानृतवादिनः । <br>
यथाऽद्यत्वे न विस्रम्भः तथाऽतीतार्थकीर्तने ॥	<span style="color:green"><sup>[२] </sup></span> <br>
नच पुंवचनं सर्वं सत्यत्वेनावगम्यते । <br>
वागिह श्रूयते यस्मात्प्रायादनृतवादिनी ॥	<span style="color:green"><sup>[३] </sup></span> <br>
इति च श्रूयते श्लोकवार्तिके तन्त्रवार्तिके । <br>
कुमारिलमहाप्राज्ञमुखाल्लोकोत्तरं वचः ॥	  <br>
सुगतो यदि सर्वज्ञः कपिलो नेति प्रमा । <br>
तावुभौ यदि सर्वज्ञौ मतिभेदः कथं तयोः ॥	<span style="color:green"><sup>[४] </sup></span> <br>
नह्याप्तवादा नभसो निपतन्ति महासुराः । <br>
युक्तिमद्वचनं ग्राह्यं सर्वैरपि परीक्षकैः ॥	  <br>
सर्वैर्दार्शनिकैः लोके शास्त्रं किञ्चिन्निधीयते । <br>
तत्प्रामाण्ये विवादस्तु वादिनामवशिष्यते ॥	  <br>
प्रमाणान्तरादृष्टं हि शब्दोऽन्यं प्रापयेत्सदा । <br>
स्मृतिवच्च स्वयं तस्य प्रामाण्यं नोपपद्यते ॥	  <br>
नूनं तत्रानुभूतोऽसावित्याप्तोक्तिनिबन्धना । <br>
बुद्धिस्साक्षाददृष्टेऽपि युक्ताऽर्थे पुरुषोक्तितः ॥	  <br>
नात्मीयादन्यदीयाद्वा प्रत्यक्षादेर्विना क्वचित् । <br>
वचसस्सत्यता दृष्टा सर्वशब्देष्वयं विधिः ॥	  <br>
बुद्धाद्यन्तेवासिनां तु बुद्धाद्यास्सर्ववेदिनः । <br>
तत्प्रणीतानि शास्त्राणि प्रमाणानीति ते विदुः ॥	  <br>
ईश्वरेणोपदिष्टास्स्युः वेदास्सकलवेदिना । <br>
प्रमाणमाप्तवाक्यत्वादित्याहुः किल तार्किकाः ॥	  <br>
अपौरुषेया वेदास्स्युः प्रमाणमिति वैदिकाः। <br>
दूषणं भूषणं चापि प्रवर्धेते दिनेदिने ॥	  <br>
अपिचापौरुषेयेषु वेदेषूपनिषत्सु वा । <br>
यदा तात्पर्यभेदास्स्युः किं नित्यागमसंपदा ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[75]. </span> <br>
<span style="color:green">[२]. श्लोक.[88]. </span> <br>
<span style="color:green">[३]. तन्त्र.[178]. </span> <br>
<span style="color:green">[४]. आ. ध. व्या.[1-1-2]. </span>
</h5>

<hr>
