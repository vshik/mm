<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of कौमारिल s"> कौमारिलं </p> </h4>     

<h5>श्लो.  २०.२.१ - २०.२.१४ : <br>
कुमारिलस्य सिद्धान्ते सादृश्यं नातिरिच्यते । <br>
भूयोऽवयवसामान्ययोगो जात्यन्तरस्य तत् ॥	<span style="color:green"><sup>[१] </sup></span> <br>
एकस्य वस्तुनस्स्वावयवे कर्मणि वा गुणे । <br>
समवेतैश्च सामान्यैः योगो येन प्रकारतः ॥	 <br>
तेनैव च प्रकारेण योगो वस्त्वन्तरस्य तत् । <br>
अतस्संबन्धिसामान्ययोगस्सादृश्यमुच्यते ॥	 <br>
स च योगोऽनुवृत्याख्यः सप्रततिद्वन्द्विलक्षणः । <br>
सादृश्यमेव सारूप्यं सामान्यं चेति निर्णयः ॥	 <br>
सदृशावयवत्वं तु यत्र पद्मदळाक्षिवत् । <br>
तत्स्वावयवसामान्यभूम्ना तेषां भविष्यति ॥	 <br>
एवं जातिगुणद्रव्यक्रियाशक्तिस्वधर्मतः । <br>
एकैकद्वित्रिसामस्त्यमेदादेतस्य चित्रता ॥	 <br>
न धर्मा एव सादृश्यं भूयस्ता वा तदाश्रया । <br>
भूयस्त्ववद्धि जात्यादि सदृशत्वेव दृश्यते ॥	 <br>
क्वचिच्च भूयसामेतत् क्वचिदल्पीयसामपि । <br>
नैतावता विशेषेण वस्तुत्वं तस्य हीयते ॥	 <br>
सामान्यान्यपि चैतानि नाशीन्याश्रयनाशतः । <br>
अनन्ताश्रययोगाच्च न नाशोऽन्यत्र विद्यते ॥	 <br>
तेन सर्वं न सामान्यं नित्यत्वेन प्रकल्प्यते । <br>
सर्वस्य ह्याश्रयः कश्चित् अस्ति देशान्तरादिषु ॥	 <br>
सदृशावयवत्वं तु यत्र नाम प्रतीयते । <br>
तदप्यवयवानां स्यात् समानावयवान्तरैः ॥	 <br>
रूपगन्धरसानां च कस्यचित्तुल्या क्वचित् । <br>
नावश्यं सर्वसामान्यात् सादृश्यमुपजायते ॥	 <br>
धर्माणां नच नानात्वमस्ति चावान्तरस्थितिः । <br>
तेन भिन्नमभिन्नं च सादृश्यमिति निर्णयः ॥	 <br>
सादृश्यं न त्ववस्तु स्यान्नापि तत्त्वान्तरं मतम् । <br>
किंतु संबन्धिसामान्ययोग इत्यवधारितम् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[438]. </span>
</h5>

<hr>
