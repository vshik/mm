<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Matter of fulfilling कर्म"> कर्मसाध्यांशः </p> </h4>    

<h5>श्लो.  ११२.१.१ - ११२.१.१३ : <br>
एवं कर्मनिवृत्तौ च विकल्पे परिनिष्ठिते। <br>
ये संबन्धविकल्पास्स्युत एते ज्ञानकर्मणोः॥	 <br> 
कर्मैव केवलं काम्यं केषांचिन्मोक्षसाधनम्। <br>
कैश्चित्तु नित्यं कर्मैव मोक्षसाधनमिष्यते॥	<span style="color:green"><sup>[१] </sup></span> <br> 
"स चैकभविकः पक्षः कामकर्म हि जन्मनः।कारणं,तदभावे तु मुच्यते हेत्वभावतः॥"  <br>	 
केषां चिन्नित्यमेवैतत् कर्म पापविनाशकम्। <br>
पापक्षयादेव मुक्तिः अभावो मोक्षकारणम्॥	  <br>
कापिलाः ज्ञानमेवैकं मोक्षसाधनमभ्यधुः। <br>
ज्ञानं कर्म च केषांचिद्धेतुस्समसमुच्चितम्॥	  <br>
अमिष्टस्य निवृत्तिश्च तथेष्टप्राप्तिरित्यपि। <br>
यदि स्यात् द्विदळो मोक्षः द्वितयं साधनं भवेत्॥ <br>
तच्च कर्म ज्ञानमिति क्रमात्साधनमिष्यते। <br>
इति भेदाभेदवादियादवप्रमुखा विदुः॥	  <br>
बृहट्टीकाकृतश्चेति राणके प्रतिपादितम्। <br>
उपवर्षादयोऽप्येवमितिचाद्वैतिनो विदुः॥	<span style="color:green"><sup>[२] </sup></span> <br> 
यद्यनिष्टनिवृत्तिर्वा तथेष्टप्राप्तिरेव वा। <br>
मोक्षस्यैकप्रकारत्वे साधनं तादृशं भवेत्॥	  <br>
मोक्षो निरवधिः प्रीतिः स स्वर्ग इति ये विदुः । <br>
जरन्मीमांसकास्तेषां साधनं कर्म केवलम् ॥	<span style="color:green"><sup>[३] </sup></span> <br> 
अज्ञानादिह संसारं ज्ञानान्मोक्षं च ये विदुः । <br>
सर्वे ज्ञानैकसाध्यं तं मोक्षमाहुर्मनीषिणः ॥	  <br>
तेषामनिष्टमज्ञानं तन्निवृत्तिरभीप्सिता । <br>
मोक्षः स्वतस्सिद्ध एव साध्यश्चेन्नश्यति ध्रुवम् ॥ <br>	 
परीक्ष्य लोकानित्यादि वेदान्ते प्रतिपादितम् । <br>
यामिमां पुष्पितां वाचमित्याद्यां स्मृतावपि ॥	<span style="color:green"><sup>[४] </sup></span> <br> 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. सम्बन्ध.[117]. </span> <br>
<span style="color:green">[२]. न्या.सु.[330]. </span> <br>
<span style="color:green">[३]. तै. उ. शं.[1-1]. </span> <br>
<span style="color:green">[४]. मु. उ.[1-2], भ. गी.[2-42]. </span>
</h5>

<hr>
