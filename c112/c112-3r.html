<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Conceptualizing the desire to know significance of sensations"> विविदिषावेदनार्थत्वविकल्पः </p> </h4>     

<h5>श्लो.  ११२.३.१ - ११२.३.१५ : <br>
तमेतामिति शास्त्रेण वेदनाकामनार्थता। <br>
कर्मणामिति भामत्याचार्यसिद्धान्तपद्धतिः॥	<span style="color:green"><sup>[१] </sup></span> <br>
अथ स्याद्वेदनेच्छायां यज्ञानुष्ठानमिष्यते। <br>
अनुष्ठानादेवेदनेच्छेत्यन्योन्योश्रयतेति चेत्॥	<span style="color:green"><sup>[२] </sup></span> <br> 
इच्छा हि द्विधा काचिद्विषयौन्मुख्यलक्षणा। <br>
उत्कटा रुचिरन्या स्यात् बुभुक्षादिषु दृश्यते॥	  <br>
अन्नद्वेपात्कृशो लोके तदौन्मुखाच्चिकित्सने। <br>
प्रवर्ततेऽथ तद्रुच्या भोजनोऽपि प्रवर्तते॥	  <br>
येऽप्यत्र वेदनार्थत्वमाहुर्विवरणानुगाः। <br>
तैर्ज्ञानकामनान्तैव कर्मानुष्ठितिरिष्यते॥	  <br>
इयान्विशेषस्त्वनयोः संग्रहीतृनिरूपितः। <br>
निद्योत्पत्तेरनियमनियमाविति हि क्रमात्॥	  <br>
आद्यो विविदिषार्थस्स्यात् संस्कारार्थोऽपरो मतः। <br>
स एव सन्निपत्योपकाराङ्गमिति कीर्त्यते॥	 <br> 
सर्वज्ञात्ममुनिः कर्म काम्यमित्यपि मन्यते। <br>
नित्यमेवेति बहवः काम्यविद्वेषिणो हि ते॥	 <br> 
विशिष्टाद्वैतसिद्धान्ते सिद्धान्ते द्वैतिनामपि।  <br> 
भास्करणामपि तथा भेदाभेदविदामपि॥  <br>	 
जरन्मयाविदां ध्याननियोगविदुषामपि। <br>
आप्रयाणं चाहरहः कर्मकर्तव्यतेष्यते॥ <br>	 
तदेतत्सन्निपत्योपकाराङ्गे पर्यवस्यति। <br>
तत्त्वं करणनिष्पत्तिसाधनत्वात्मकं यतः॥ <br>	 
तत्र भास्करसिद्धान्ते कर्मारादुपकारकम्। <br>
निष्पन्नं करणं यत्तु तस्य स्यात्सहकार्यदः॥	<span style="color:green"><sup>[३] </sup></span> <br> 
फलोत्पत्ताविति ततश्चादृष्टद्वारकं तु तत्।  <br>
तत्समुच्चयपक्षस्तु बृहट्टिकाकृता मतः॥ <br>	 
तथा यादवभाष्येऽपि साध्यद्विदळशालिनि। <br>
नैयायिकादिसिद्धान्तोऽप्येतं पन्थानमाश्रितः॥ <br>	 
परिज्ञानाद्भवेन्मुक्तिरेतदालस्यलक्षणम्। <br>
इत्यादिवचनं तत्त्वचिन्तामण्यादिषु स्फुटम्॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. बृ. उ.[6-4]. </span> <br>
<span style="color:green">[२]. सिद्धान्तलेशसङ्ग्रहः.[]. </span> <br>
<span style="color:green">[३]. भा. भा.[207]. </span>
</h5>

<hr>
