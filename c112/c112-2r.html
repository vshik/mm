<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Conceptualizing the relation between different limbs of body"> अङ्गाङ्गिभावविकल्पः </p> </h4>     

<h5>श्लो.  ११२.२.१ - ११२.२.११ : <br>
ज्ञानस्य चाङ्गं कर्मेति कर्मणोऽङ्गं च धीरिति। <br>
तत्रापि च विशेषांशः एषोऽयमवधार्यताम्॥	  <br>
कर्म ज्ञानं द्वयं चापि स्यादारात्सन्निपत्य च । <br>
क्रमादङ्गमिति प्राहोदयः किरणानळौ॥	<span style="color:green"><sup>[१] </sup></span> <br> 
ज्ञानाङ्गकं च कर्मैव केषांचित् मोक्षसाधनम्। <br>
क्रत्वाङ्गकर्तृसंस्कारो ज्ञानमित्यपरं मतम्॥	  <br>
कर्माधिकारसिद्ध्यर्थं शरीरान्यस्थिरात्मनः। <br>
विज्ञानमिति केषांचिन्मतं ज्ञानाङ्गवादिनाम्॥	  <br>
भविष्यद्देहसंबन्धी वाक्यादात्मा न चेनेमितः। <br>
मानान्तराच्च कः कुर्याददृष्टार्थाः क्रियास्सुधीः॥	  <br>
वेदोषरास्स्युर्लेदान्ता इति केचित्प्रचक्षते। <br>
ते पुनर्निगमान्तानामुपच्छन्दनवादिनः॥	<span style="color:green"><sup>[२] </sup></span> <br> 
शेषत्वादिति सूत्रेण सर्वमेतद्विवक्षितम्। <br>
कर्माङ्गं ज्ञानमेव मोक्षहेतुं विदुः परे॥	<span style="color:green"><sup>[३] </sup></span> <br> 
तत्रारादुपकाराङ्गं भास्करादिमतं विदुः। <br>
सन्नित्योपकाराङ्गं प्राहू रामानुजादयः॥	  <br>
आरादेवोपकुर्वन्ति क्रियाश्चित्तविशुद्धितः। <br>
इति सौरेश्वरं वाक्यं श्रुतं संबन्धवार्तिके॥	<span style="color:green"><sup>[४] </sup></span> <br> 
कर्मणां कामविलयद्वारा धीशेषतोदिताः। <br>
स कामध्वंससिद्धान्ताः प्रायः कापिलसंमतः॥	<span style="color:green"><sup>[५] </sup></span> <br> 
प्रपञ्चविलयद्वारा धीशेषत्वं विदुः परे। <br>
काण्डद्वयाविरोधाय नानामार्गविकल्पना॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. किर.[12]. </span> <br>
<span style="color:green">[२]. सम्बन्ध.[238 श्लो.]. </span> <br>
<span style="color:green">[३]. ब्र. सू.[3-4-2]. </span> <br>
<span style="color:green">[४]. सम्बन्ध.[1133 श्लो.]. </span> <br>
<span style="color:green">[५]. सम्बन्ध.[345 श्लो.]. </span>
</h5>

<hr>
