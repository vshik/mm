<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="The Seven Objects"> सप्तपदार्थाः </p> </h4>   

<h5>श्लो.  ७.३.१ - ७.३.१८ : <br>
द्रव्यं गुणस्तथा कर्म सामान्यं सविशेषकम् । <br>
समवायस्तथाऽभावः पदार्थास्सप्त कीर्तिताः ॥  <span style="color:green"><sup>[१] </sup></span> <br>	
क्षित्यप्तेजोमरुद्व्योमकालदिग्देहिनो मनः । <br>
द्रव्याण्यथ गुणा रूपं रसो गन्धः ततः परम् ॥ <br>	 
संयोगश्च विभागश्च परत्वं चापरत्वकम् । <br>
बुद्धिस्सुखं दुःखमिच्छा द्वेषो यत्नो गुरुत्वकम् ॥ <br>	 
द्रवत्त्वं स्नेहसंस्कारावदृष्टं शब्द एव च । <br>
उत्क्षेपणं ततोऽवक्षेपणमाकुञ्चनं तथा ॥ <br>	 
प्रसारणं च गमनं कर्माण्येतानि पञ्च च । <br>
भ्रमणं रेचनं स्पन्दनोर्ध्वज्वलनमेव च ॥ <br>	 
तिर्यग्गमनमप्यत्र गमनादेव लभ्यते । <br>
सामान्यं द्विविधं प्रोक्तं परं चापरमेव च ॥ <br>	 
द्रव्यादित्रिकवृत्तिस्तु सत्ता परतयोच्यते । <br>
परभिन्ना तु या जातिस्सैवापरतयोच्यते ॥ <br>	 
द्रव्यत्वादिकजातिस्तु परापरतयोच्यते । <br>
व्यापकत्वात्पराऽपि स्याद्व्याप्यत्वादपराऽपि च ॥	<br> 
अन्त्यो नित्यद्रव्यवृत्तिः विशेषः परिकीर्तितः । <br>
घटादीनां कपालादौ द्रव्येषु गुणकर्मणोः ॥ <br>	 
तेषु जातेश्च सम्बन्धः समवायः प्रकीर्तितः । <br>
अभावस्तु द्विधा संसर्गान्योन्याभावभेदतः ॥ <br>	 
प्रागभावस्तथा ध्वंसोऽप्यत्यन्ताभाव एव च । <br>
एवं त्रैविध्यमापन्नः संसर्गाभाव इष्यते ॥ <br>	 
अन्यथासिद्धिशून्यस्य नियता पूर्ववृत्तिता । <br>
कारणत्वं भवेत्तस्य त्रैविध्यं परिकीर्तितम् ॥ <span style="color:green"><sup>[२] </sup></span> <br>	
समवायि निमित्तं चासमवायीति तत्त्रयम् । <br>
निमित्तत्वमधिष्ठानं तद्धीच्छाकृतिलक्षणम् ॥ <br>	 
विवादाध्यासितं सर्वं बुद्धिमत्कर्तृपूर्वकम् । <br>
कार्यत्वात् उभयोस्सिद्धं कार्यं कुम्भादिकं यथा ॥ <br>	 
कार्यायोजनधृत्य़ादेः पदात्प्रत्ययतः श्रुतेः । <br>
वाक्यात्संख्याविशेषाच्च साध्यो विश्वजिदव्ययः ॥	<span style="color:green"><sup>[३] </sup></span> <br>	
उत्प्रेक्षेत हि यो मोहादज्ञातमपि बाधकम् । <br>
स सर्वव्यवहारेषु संशयात्मा क्षयं व्रजेत् ॥ <span style="color:green"><sup>[४] </sup></span> <br>	
आत्मेन्द्रियाद्यधिष्ठाता करणं हि सकर्तृकम् । <br> 
अहङ्कारस्याश्रयोऽयं मनोमात्रस्य गोचरः ॥ <br>	 
विभुः द्रव्यादिगुणवान् बुद्धिस्तु द्विविधा मता ।
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> सि. मु.[2 श्लो.]. <br>
<span style="color:green"> [२]. </span> न्या. म.[560] <br>
<span style="color:green"> [३]. </span> न्या. कु.[5 स्त.] <br>
<span style="color:green"> [४]. </span> न्या.क.[167].
</h5>

<hr>
