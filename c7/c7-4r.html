<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Means of Valid Knowledge"> प्रमाणादिः </p> </h4> 

<h5>श्लो.  ७.४.१ - ७.४.१३ : <br>
अनुभूतिः स्मृतिश्च स्यात् अनुभूतिश्चतुर्विधा ॥	 <br>
प्रत्यक्षमप्यनुमितिस्तथोपमितिशब्दजे । <br>
प्रमाणं करणं तासां तत एव चतुर्विधम् ॥	<br> 
प्रमा चैवाऽप्रमा चेति साऽनुभूतिश्चतुर्विधा । <br>
दोषोऽप्रमाया जनकः प्रमायास्तु गुणो मतः ॥	 <br>
सा प्रमा तत्प्रकारं यत् ज्ञानं तद्वद्विशेष्यकम् । <br>
तच्छून्ये तन्मतिर्या स्यात् अप्रमा सा निरूपिता ॥	 <br>
ज्ञानं यन्निर्विकल्पाख्यं न प्रमा नापि च भ्रमः । <br>
प्रमात्वं न स्वतोग्राह्यं संशयानुपपत्तितः ॥	 <br>
साक्षात्कारे सुखादीनां करणं मन उच्यते । <br>
अयौगपद्यात् ज्ञानानां तस्याणुत्वमिहेष्यते ॥	 <br>
भावनाख्यस्तु संस्कारः जीववृत्तिरतीन्द्रियः । <br>
स्मरणे प्रत्यभिज्ञायामप्यसौ हेतुरुच्यते ॥	 <br>
शब्दो ध्वनिश्च वर्णश्च मृदङ्गादिभवो ध्वनिः । <br>
कण्ठसंयोगादिजन्यः वर्णास्ते कादयो मताः ॥	 <br>
सर्वश्शब्दो नभोवृत्तिः श्रोत्रोत्पन्नस्तु गृह्यते । <br>
तारङ्गाद्वा मौकुलाद्वा न्यायात्तस्य जनिर्मता ॥	 <br>
तस्मादनित्या एवेति सर्वे शब्दाः व्यवस्थिताः । <br>
धर्माधर्मावदृष्टं स्याद्धर्मः स्वर्गादिसाधनम् ॥	 <br>
अधर्मो नरकादीनां हेतुर्निन्दितकर्मजः । <br>
लोकान्तराणि तद्योग्यशरीराणि च सन्ति नः ॥	<br> 
इमौ तु वासनानाश्यौ ज्ञानादपि विनश्यतः । <br>
क्षेत्रज्ञस्येश्वरज्ञानाद्विशुद्धिः परमा मता ॥	 <br>
यदा चर्मवदाकाशं वेष्टयन्तीह मानवाः । <br>
तदा शिवमविज्ञाय दुःखस्यान्तो भविष्यति ॥ <span style="color:green"><sup>[१] </sup></span> <br>	
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> स. सं.[9 द.] <br>
</h5>

<hr>
