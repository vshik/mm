<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Cessation of अविद्या (ignorance)"> अविद्यानिवृत्तिः  </p> </h4>     

<h5>श्लो.   : <br>
अविद्याया निवृत्तिस्तु ब्रह्मेति ब्रह्मसिद्धिकृत्।  <br>
आनन्दबोधाचार्यास्तु ब्रह्मान्येति प्रचक्षते॥	 <br> 
न सन्नासन्न सदसन्नानिर्वाच्यश्च तत्क्षयः। <br>
यक्षानुरूपो बलिरित्याचार्याः प्रत्यपीपदन्॥	 <br> 
न सती साऽद्वैतहानेः नासती ख्यातिसंभवात्। <br>
विरोधान्नोभयात्मेयं नानिर्वाच्याऽनवस्थितेः॥	 <br> 
उक्तप्रकारोक्तीर्णेयं अवस्था पञ्चमी मता। <br>
चतुष्कोटिविनिर्मुक्तशून्यतत्त्वविलक्षणा॥	 <br> 
अविद्यां विश्वजननीमर्धपञ्चमरूपिणीम्। <br>
निवृत्तिपञ्चमाकारां कल्पयन्ति विपश्चितः॥	<span style="color:green"><sup>[१] </sup></span> <br> 
अद्वैतविद्याचार्यास्तु साऽनिर्वाच्येति मन्यते। <br>
सच भावविकारोऽन्यः क्षणिकः नानुवर्तते॥	 <br> 
प्रथमभणसंबन्धो यथोत्पत्तिः तथैव सा। <br>
चरमक्षणसंबन्धः क्षणिकः नानुवर्तते॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[4-18]. </span>
</h5>

<hr>
