<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="लोकायत (Charvaka) Philosophy"> लौकायतम् </p> </h4>    

<h5>श्लो.  ११३.१.१ - ११३.१.८ : <br>
लोकायतमते देहविच्छेदे मोक्षलक्षणे। <br>
स्वभावस्साधनं यस्मात्ते ह्याकस्मिकताविदः॥	 <br> 
आत्मानं पूजयेन्नित्यं भूषणाच्छादनादिभिः। <br>
स्वदेह एव दैवं स्यादन्यद्दैवं न विद्यते॥	 <br> 
देवादिपदवाच्यास्स्युः प्रतिमा मृच्छिलामयाः। <br>
अतएवहि देवास्स्युरमरा निर्जरा अपि॥	 <br> 
अस्वप्ना नित्यतृप्ताश्च नाश्नन्ति न पिबन्त्यपि। <br>
अप्रत्राश्चाप्यनिमिषाः त्रिदशा अपि विश्रुताः॥	 <br> 
देवालयः स्थानमपि सदा सुमनसश्च ते। <br>
महान् चतुर्भुजादिस्स्याद्विग्रहः परमेश्वरः॥	<span style="color:green"><sup>[१] </sup></span> <br> 
तथैव लौकिको राजा परमेश्वर उच्यते। <br>
तस्यानुवर्तनं कार्यं उत्तमां भूतिमिच्छता॥	 <br> 
अरोगदृढगात्रत्वं सुखस्योत्तमकारणम्। <br>
एति जीवन्तमानन्दो नरं वर्षशतादपि॥	 <br> 
इति चार्वाकसिद्धान्तः प्रत्यक्षस्सार्वलौकिकः। <br>
अथार्हतानां सिद्धान्ते मोक्षसाधनसंग्रहः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. कु.[1 स्त.]. </span>
</h5>

<hr>
