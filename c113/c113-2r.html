<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="आर्हत (Jaina) Philosophy"> आर्हतम् </p> </h4>     

<h5>श्लो.  ११३.२.१ - ११३.२.१० : <br>
सम्यग्दर्शनचारित्रश्रद्धानं मोक्षसाधनम्। <br>
इत्यर्हदुक्तिसंक्षेपपरमागमसंग्रहः॥	<span style="color:green"><sup>[१] </sup></span> <br>
यथाऽवस्थिततत्त्वानां संक्षेपाद्विस्तरेण वा। <br>
योऽवबोधस्तमत्राहुः सम्यज्ज्ञानं मनीषिणः॥	  <br>
सर्वथाऽवद्ययोगानां त्यागश्चारित्रमुच्यते। <br>
कीर्तीतं तदहिंसादिव्रतभेदेन पञ्चधा॥	  <br>
रुचिर्जिनोक्ततत्वेषु सम्यक्श्रद्धानमुच्यते। <br>
जीवात्मनस्तु सहजचिद्रूपपरिणामिनः॥	  <br>
स्वरूपस्फुरणं सर्वेऽप्यजाड्यं प्रायशो विदुः। <br>
परिणामि भवेत् ज्योतिः पौरुषं विषयांस्पृशत्॥	  <br>
रूपादिज्ञानरूपेण स चास्त्रव इतीर्यते। <br>
आस्त्रवस्य निरोधो यः संवरो गुप्तिलक्षणः॥	  <br>
आस्त्रवस्त्रोतसो द्वारं संवृणोतीति संवरः। <br>
आस्त्रवो भवहेतुस्स्यात् संवरो मोक्षकारणम्॥	  <br>
लुञ्छिताः पिञ्छिकाहस्ताः पाणिपात्रा दिगम्बरा। <br>
श्वेताम्बराः क्षमाशीलाः निस्सङ्गाः मोक्षभोजिनः॥ <br>	 
एवंरूपाः कायशोषनिरता जैनसाधवः। <br>
अद्यापि न निवर्तन्ते त्वलोकाकाशमागताः॥	  <br>
ज्ञानं तपःप्रधानं स्यादेतेषां मोक्षसाधनम्। <br>
प्रायेण भौतिको बन्धः तपसैव हि शुद्ध्यति॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. स. सं.[3 द.]. </span>
</h5>

<hr>
