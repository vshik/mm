<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Explanation of arbitrary assertions"> तादृशवाक्यतात्पर्यम् </p> </h4>      

<h5>श्लो.  ४८.१०.१ - ४८.१०.१४ : <br>
यस्मादवश्यंवक्तव्या प्रयोजनवदर्थता। <br>
स्वाध्यायविध्यधीतानां सर्वोपनिषदां ततः॥ <br>	 
दैवप्रभावकथनार्थोऽयं सर्गादिरुच्यते।  <br>
प्रधानं पौरुषं येषां तन्निरासकटाक्षतः॥	 <br> 
सृष्टिकाले दैववशेनैव सर्वा प्रवर्तते।  <br>
सृष्टिस्समस्तपुरुषकाराभावेऽपि केवलम्॥	 <br> 
लयकाले तु पुरुषकारे सत्यपि सर्वशः।  <br>
तद्वैवोपरमादेवोपरमेत्सकलं जगात्॥	 <br> 
धर्मानुष्ठान एवातः यतितव्यं कृतात्मभिः।  <br>
इत्येतत्परमेष्टव्यं सृष्टिप्रलयकीर्तनम्॥	 <br> 
भारतादीतिहासानां धर्मादौ वृत्तिरिष्यते।  <br>
व्यवहारानादिवादिमीमांसकमतं त्विदम्॥		<span style="color:green"><sup>[१] </sup></span> <br>
निर्विशेषविदां सृष्टिकथाफलमिदं मतम्।  <br>
सर्वस्य ब्रह्मकार्यत्वे सर्वं ब्रह्माधितिष्ठति॥ <br>	 
नेतिनेतिनिषेधेन निषिद्धमखिलं भवेत्।  <br>
सृष्ट्याद्यकथायित्यैव निषेधे केवले कृते॥ <br>	 
ब्रह्मानध्यस्तवस्तूनां नित्यानां सत्त्वशङ्कया। <br> 
सर्वं ब्रह्मातिरिक्तं न प्रतिषिद्धं भवेदिति॥ <br>	 
यच्चौपनिषदानां तु सविशेषविदां मतम्।  <br>
निरूपितं प्रागित्थं तु दैवपौरुषनिर्णयः॥	 <br> 
दैवे पुरुषकारे च कर्मसिद्धर्व्यवस्थिता।  <br>
पौरुषस्य त्वभावे हि दैवं नैव प्रसिद्ध्यति॥ <br>	 
प्राग्दैहिकं पौरुषं हि दैवमित्युच्यते बुधैः।  <br>
व्यज्यते तद्बहुफलोदयादप्यल्पयत्नतः॥	 <br> 
केचिद्दैवात्स्वभावाद्वा कालापुरुषकारतः।  <br>
संयोगे केचिदिच्छन्ति फलं कुशलबुद्धयः॥ <br>	 
यथा ह्येकेन चक्रेण न रथस्य गतिर्भवेत्।  <br>
एवं पुरुषकारेण विना दैवं न सिद्ध्यति॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. तन्त्र.[81]. </span>
</h5>

<hr>
