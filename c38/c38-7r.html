<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Refuting the cause of difference and non-difference">  </p>  भेदाभेदहेतुनिरासः </h4>      

<h5>श्लो.  ३८.७.१ - ३८.७.१० : <br>
"भेदोभेदे हेतवो ये कीर्तिताः धर्मधर्मिणोः । अभेदधीः प्राक्, परतश्चैकशब्दानुविद्धधीः ॥ "	 <br> 
"सामानाधिकरण्यं च मत्वर्थीयविनाकृतम् । सहोपलम्भनियमः इत्याद्याः, तत्र चोच्यते ॥ "	  <br>
नाभेदधीः प्राग्वैशिष्ट्यात् धर्म्यैक्यादेकतामतिः ।  <br>
मत्वर्थीयः पृथक्सिद्धे सहभावोऽपि भेदकः ॥	  <br>
तदिहाभिन्नधीर्भिन्ने भ्रान्तिः ज्वालैक्यबुद्धिवत् ।  <br>
अभिन्ने भेदधीश्चैवं स्याच्चन्द्रद्वित्वबुद्धिवत् ॥	  <br>
धर्मधर्मिस्वरूपैक्ये स्यान्नान्यतरधीः क्वचित् ।  <br>
सहधीश्च क्वचिन्न स्यात् सम्मतैक्ये यथा घटे ॥	  <br>
सहस्रशस्सुप्रयोगास्सन्त्येव ह्यौपचारिकाः ।  <br>
तत्त्वं विनिश्चाययितुं अज्ञानां तैर्न शक्यते ॥	  <br>
भेदाग्रहाद्विकारित्वात् धर्मत्वाद्देशसाम्यतः ।  <br>
परिमाणैक्यतश्चेत्याद्यसारं सांख्यकल्पितम् ॥	  <br>
बाधासिद्ध्यन्थासिद्धिव्यभिचारादिविप्लुताः ।  <br>
हेतवस्तद्विदामेव जुगुप्सामात्रहेतवः ॥	  <br>
"यत्तु भेदे स्वरूपादिविकल्पः तत्र कथ्यते । यद्बुद्धौ यत्र यद्भ्रान्तिः न स्यात्, सा तत्र तद्भिदा ॥ "	  <br>
अभेदेऽपि स्वरूपादिविकल्पानुपपत्तयः ।  <br>
भेदे यथा तथैव स्युः समाधिश्चोभयोस्समः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
