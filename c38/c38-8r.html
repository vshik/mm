<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Conclusion"> निगमनम् </p> </h4>      

<h5>श्लो.  ३८.८.१ - ३८.८.१० : <br>
तस्माद्धर्मश्च धर्मी च निरपेक्षौ परस्परम् ।  <br>
विवादानवकाशस्स्यादभावे धर्मधर्मिणोः ॥	   <br>
क्व वा विधीयते किं वा साध्यं किं किं च साधनम् ।   <br>
कः पक्षः कश्च दृष्टान्तः सर्वं खल्विह दुर्घटम् ॥	   <br>
इदमित्थंत्वयोः किंचिद्यदि केनापि भज्यते ।   <br>
इदं नास्तीति वाचोऽपि भङ्गोऽन्यतरभङ्गतः ॥	   <br>
विसंवादादिसाध्येषु विकल्पत्वादिहेतवः ।   <br>
व्याकुलाः पक्षहेत्वादिबाधाबाधविकल्पतः ॥	   <br>
व्यवहारो हि जगतो भवत्यालम्बने क्वचित् ।   <br>
न तत्सामान्यतो नास्ति कथन्ता तु परीक्ष्यते ॥	   <br>
सामान्यनिश्चितार्थेन विशेषे तु बुभुत्सिते ।   <br>
परीक्षा वर्तते स्वेष्टप्रमाणोत्पादनात्मिका ॥	   <br>
संबन्धेऽनुपपत्तिर्या वृत्तित्वे याऽपि तादृशी ।   <br>
स्वीयकार्यविरोधेन सा नात्रोत्प्रेक्षितुं क्षमा ॥	   <br>
वासनावशतस्सर्वनिर्वाहे शून्यता वरम् ।   <br>
इष्टप्रसक्तिरितिचेदनिष्टं तेऽस्ति वा न वा ॥	  <br> 
नास्ति चेन्नैव दूष्योऽन्योऽप्यस्ति चेत्तत्प्रसज्यते ।   <br>
इष्टानिष्टाविभागस्तु तिरश्चामपि दुर्वचः ॥	   <br>
भेदमात्रापह्नवस्तु स्वक्रियायां विरुध्यते ।   <br>
न विरोधस्य संत्यागी लौकिको नाप्यलौकिकः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वे. सं.[६८]. </span> 
</h5>

<hr>
