<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title=" "> धर्म्येकान्तः </p> </h4>      

<h5>श्लो.  ३८.३.१ - ३८.३.११ : <br>
अथ केचन सन्मात्रं विदुः तत्तु स्वलक्षणम्।  <br>
तदेतत्सर्वसामान्यसहमित्यपि तैः स्मृतम्॥	<span style="color:green"><sup>[१] </sup></span> <br>	
द्रव्यं गुणः कर्म जातिः नाम चेत्यपि पञ्चधा।   <br>
विकल्प्यते वासनया वस्तुभावेन तद्यथा॥	   <br>
गोविन्दो वेणुमान् श्यामः गोपोऽयं गायतीत्यपि।   <br>
प्रतीतिर्व्यवहारश्च वर्तते न तु वस्तुतः॥	   <br>
एकस्यार्थस्वभावस्य प्रत्यक्षस्य सतस्स्वयम्।   <br>
कोऽन्यो न दृष्टो भागस्स्यात् यः प्रमाणैः परीक्ष्यते॥   <br>	 
स्वलक्षणः स प्रत्यक्षः निर्विकल्पकगोचरः।   <br>
इत्याहुस्ते हि सन्मात्रवादिनः धर्मिवादिनः॥	   <br>
सामान्यवादिनश्चापि तथैवापोहवादिनः।   <br>
बाह्याद्वैतिने इत्येवं कथ्यन्ते बहुरूपतः॥	  <br> 
भेदे धर्मिस्वरूपे तु भ्रमः क्वापि न संभवेत्।   <br>
धर्मरूपेऽनवस्था स्यात् अन्योन्याश्रयताऽपिवा॥	   <br>
भेदकाग्रहणे भेदो न गृह्येत कथंचन।   <br>
तस्य चाग्रहणे सोऽपि न ग्रह्येतेति संग्रहः॥	  <br> 
अभावस्य यथा देशकालाद्यैः सिद्धिरन्यथा।   <br>
तथा रूपादिवस्तूनां किं न स्यात्सिद्धिरन्यथा॥	   <br>
साधारणोऽथान्यथा वा संबन्धो धर्मधर्मणोः।   <br>
आद्ये सकलसांकर्यं अन्त्ये भेदो न सिद्ध्यति॥	   <br>
आधाराधेयभावोऽपि न भेदे व्यवतिष्ठते।   <br>
स्वभावान्नियमश्चेत्स्यात् स्वभावादेव चैकता॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  न्या.म.[94] </span>
</h5>

<hr>
