<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title=" "> भेदैकान्तः </p> </h4>      

<h5>श्लो.  ३८.५.१ - ३८.५.१४ : <br>
वैशेषिकादयः केचिद्भेदमेकान्ततो विदुः॥  <br>
प्रतीति व्यवहारं च प्रमाणं तेऽपि मन्वते।   <br>
दर्शनस्पर्शनाभ्यां चाप्येकार्थग्रह्णादिति॥	   <br>
अबाधिता प्रत्यभिज्ञा धर्म्यभावे हि दुर्घटा।   <br>
धर्माभावः पट्वपटुप्रत्ययानुपपत्तितः॥	   <br>
पीतशङ्खभ्रमादेश्चाप्ययोगान्न हि संभवी।   <br>
स एवच तदैवान्यैः शुक्लत्वेनोपलभ्यते॥	   <br>
अधिष्ठानस्य कार्त्स्न्येन भानेऽभाने च न भ्रमः।   <br>
भाताभाताकृतिभिधा कथं निर्धर्मके भवेत्॥	   <br>
आविर्भावकिरोभावधर्मकेष्वनुयायि यत्।   <br>
तद्धर्म् यत्र वा ज्ञानं प्राग्धर्मग्रह्णाद्भवेत्॥	   <br>
ग्रह्मभेदे ग्राहकाणां भेदस्स्यादन्यथापुनः।   <br>
अन्योन्यसंश्रयापत्त्या विजयी मध्यमागमः॥	   <br>
वेद्यहेतुफलाकारैः भिन्नैरेका समेति धीः।   <br>
तथा बाह्योऽपि दृष्टत्वात् युगपत्क्रमशोऽपिवा॥	   <br>
प्रतिसंबन्ध्यनेकत्वं यथा नैकस्य बाधकम्।   <br>
तथा संबन्ध्यनेकत्वं नाश्रयैकत्वबाधकम्॥	   <br>
अनादाविह संसारे पूर्वपूर्वोपदेशतः ।   <br>
शिक्ष्यमाणाः पुनर्बालाः व्युप्पद्यन्ते तथातथा ॥	  <br> 
सर्वेऽपि भेदो युगपत्सहसैवोपलभ्यते ।   <br>
सेनावनसभातारामण्डलादिविभागवत् ॥	  <br> 
आगन्तुकोऽथवाऽवस्था धर्मो मिथ्येति न क्षमः।   <br>
जननादेश्च मिथ्यात्वे नित्यत्वं वाऽथ तुच्छता॥	   <br>
नित्यं सत्त्वमसत्त्वं वाऽहेतोरन्यानपेक्षणात्।   <br>
अपेक्षातो हि भावानां कादाचित्कच्वसंभवः॥	   <br>
अस्तिहीति प्रतिज्ञाने नास्तिहीत्युत्तरं क्षमम्।   <br>
प्रवृत्तिभिर्विशिष्टार्था बालमूकादिधीरपि॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
