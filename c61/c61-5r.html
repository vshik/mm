<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Case of concealment"> संवृतिप्रसङ्गः </p> </h4>      

<h5>श्लो.  ६१.५.१ - ६१.५.११ : <br>
उपायानां स्वरूपं हि संवृत्यात्मकमेव चेत् । <br>
संवृत्या यत्स्वरूपं स्यात्तद्वाङ्मात्रानिबन्धनम् ॥ <br>	 
इतोऽपि विस्तरस्तत्र द्रष्टव्यस्सूक्ष्मदर्शिभिः । <br>
संवृतेरपि यत्तत्त्वं तत्पुरस्ताद्विविच्यते ॥	 <br> 
मर्यादास्थापनार्थं च मानतर्कौ समुत्थितौ । <br>
सिंहारण्यवदन्योन्यं गुप्तौ तौ स्वान्यसाधकौ ॥ <br>	 
परमर्यादया ब्रूमः परव्याहतिमित्यसत् । <br>
स्वव्याघातादिभङ्गानां परानङ्गीकृतेरिति ॥	 <br> 
सदसद्व्यतिरेकोऽपि विरुद्धो यदि गृह्यते । <br>
सदसद्रूपता किन्नु प्रतीता तु न गृह्यते ॥	 <br> 
"अनुष्णाशीतवत्तुच्छाद्ब्रह्मणश्चातिरेकिता । साध्येत ख्यातिबाधादेर्यदि, सिद्धं तदत्र नः ॥ "	  <br>
स्वशास्त्रनिर्णये सत्ये सत्यास्स्युर्लोकनिर्णयाः ।  <br>
स्वशास्त्रनिर्णयेऽसत्ये सत्यास्स्युर्लोकनिर्णयाः ॥	  <br>
न च विश्वस्य बाधोऽपि स्वरसादुपजायते ।  <br>
अप्रतिष्ठितयुक्त्या तु बाधः सर्वं हि संस्पृशेत् ॥	  <br>
मिथ्यात्वेन च दृश्यत्वं स्वतस्सम्बन्धि साधयन् ।  <br>
अप्रामाण्यस्वतस्सिद्धिमुदिगिरत्यनया दिशा ॥	<span style="color:green"><sup>[१] </sup></span> <br>
अविद्यां विश्वजननीमर्धपञ्चमरूपिणीम् ।  <br>
निवृत्तिपञ्चमाकारां कल्पयन्तोऽप्यधःकृताः ॥	<span style="color:green"><sup>[२] </sup></span> <br>
एवमाद्यैर्वचोभेदैः प्रायः खण्डनखण्डनैः ।  <br>
अनिर्वाच्यख्यातिपक्षे प्रतिपक्षान् प्रचक्षते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[3-50]. </span> <br>
<span style="color:green">[२]. स. सि.[4-18]. </span>
</h5>

<hr>
