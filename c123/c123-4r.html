<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="मीमांसक Reasoning"> मीमांसकयुक्तिः  </p> </h4>       

<h5>श्लो.  १२३.४.१ - १२३.४.१० : <br>
पूर्वमीमांसका वेदापौरुषेयैकदृष्टयः। <br>
प्रायो लौकायतं मार्गं संश्रिता इति कीर्तीताः॥	  <br>
प्रायेणैव हि मीमांसा लोके लोकायतीकृता। <br>
तामास्तिकपथे कर्तृमयं यत्नः कृतो मया॥	  <br>
इति वार्तिककारोऽपि प्राहारम्भे कुमारीलः। <br>
अथाप्यपयशस्तेषामद्यापि न हि शाम्यति॥	  <br>
विग्रहो हविरादानं युगपत्कर्मसन्निधिः। <br>
प्रीतिः फलप्रदानं च देवतानां न विद्यते॥	<span style="color:green"><sup>[१] </sup></span> <br> 
देवानचेतनानेवं ये विदुस्तान्महाशयान्। <br>
अर्धलोकायातानाहुरत एवेतरे बुधाः॥	  <br>
सर्वेषामपि शब्दानामाहुः सर्वार्थशक्तताम्। <br>
सर्वेषां विदुरर्थानां अशेषपदशक्यताम्॥	  <br>
सर्वासामपि जातीनां स्याद्यावद्व्यक्तिगामिता। <br>
व्यक्तीनामपि सर्वासां सर्वजात्यनुयोगिता॥	  <br>
एष सार्वात्म्यसिद्धान्तो नैराम्यान्न विशिष्यते। <br>
सामान्यलक्षणे सैषा विश्रान्तिर्वा स्वलक्षणे॥	  <br>
कर्मैकं बुद्धिरप्येका जगत्येकास्सितो गुणः। <br>
वर्णौप्येको गकारादिः सर्वैक्यं किं न रोचते॥	  <br>
तदानीमपि दुर्मोचा भवेत्सौगतवागुरा। <br>
विशेषवादस्सामान्यवादो वा दृष्टिभेदतः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[3-68]. </span>
</h5>

<hr>
