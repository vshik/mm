<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Refuting perverse critisizers"> वैतण्डिकखण्डनम्  </p> </h4>     

<h5>श्लो.  १२३.७.१ - १२३.७.२२ : <br>
सौगताः सर्वसिद्धान्तखण्डकाः सून्यतत्पराः। <br>
तेषां वितण्डा ब्रह्मास्त्रं तस्या गतिरुदीक्ष्यताम्॥	  <br>
वितण्डवाद्ययमसौ ये माध्यमिकनामकः। <br>
स्वपक्षस्थापनाहीनः परपक्षविभेदकः॥	  <br>
सोऽनुयुक्तः फलं किंचिद्यदिच प्रतिपद्यते। <br>
सोऽस्य पक्षो भवेत्तेन वैतण्डिककथा हता॥	  <br>
अथ न प्रतिपद्येत नायं लौकिक इष्यते। <br>
नवा परीक्षकः स्यादित्यापद्येत स बुद्धिमान्॥	  <br>
प्रयोजनमनुद्दिश्य न मन्तोऽपि प्रवर्तते। <br>
न तिश्चामपि जगत्यफला दृश्यते क्रिया॥	  <br>
परपक्षपरतिक्षेपज्ञानं चेत्प्रयोजनम्। <br>
ब्रवीत्यसौ तथाऽप्येतत्तादृगेव भविष्यति॥	  <br>
यो ज्ञायते यो वेत्ति येन च ज्ञाप्यते तथा। <br>
यदपि ज्ञायते तच्चेत् प्रतिपद्येत को हतः॥	  <br>
सर्वथा सदुपायानां वादमार्गः प्रवर्तते। <br>
अधिकारोऽनुपायत्वान्न वादे शून्यवादिनः॥	  <br>
अथ शून्याद्वैतवादमानिनो हीत्थमभ्यधुः। <br>
अवसम्ब्य भरं शून्यो कृतार्थाः सुखमास्महे॥	  <br>
"ये तु तत्त्वं विनिर्णेतुमिच्छन्ति स्वव्यवस्थया।भ्राम्यन्ति, तेषु कृपया कृतार्थास्ते भवन्त्विति॥ "	  <br>
अपनेतुं भ्रमं चापि पारार्थ्यात्प्रयतामहे। <br>
दया हि स्वार्थनपेक्षपरदुःखासहिष्णुता॥	  <br>
यदि काचित्प्रतिज्ञा स्यात्तदा दोषविचारणा। <br>
नास्ति प्रतिज्ञा काचिन्नः तस्मान्नैवास्ति दूषणम्॥      <span style="color:green"><sup>[१] </sup></span> <br>	
नातः पर्युयोगार्हाः कथंचिदपि वादिभिः। <br>
इति शून्यैकान्तवादः तत्र स्यादिदमुत्तकम्॥	  <br>
मर्यादास्थापनार्थं च मानतर्कौ समुत्थितौ। <br>
सिंहारण्यवदन्योन्यं गुप्तौ तौ स्वान्यसाधकौ॥	<span style="color:green"><sup>[२] </sup></span> <br> 
महीमिवच मर्यादां अनधिष्ठाय शास्वतीम्। <br>
पदन्यासो न चोराणां प्रच्छन्नप्रकटात्मनाम्॥	  <br>
परमर्यादया ब्रूमः परव्याहतिमित्यसत्। <br>
स्वव्याघातादिभङ्गानां परानङ्गीकृतिर्यतः॥	  <br>
यद्यस्येष्टं तत्तु तस्य प्रयोजनमिति स्थितम्। <br>
सर्वभूतानुग्रहोऽपि कथं न स्यात्प्रयोजनम्॥	  <br>
सोऽस्य पक्षः स सिद्धान्तः वैतण्डिककथा वृथा। <br>
सर्वशून्यविदां सर्वा धीर्मृषेत्यपि धीर्मृषा॥	  <br>
तस्मान्निषेधसिद्धान्तः स्वयमेव विहन्यते। <br>
विश्वखण्डनसिद्धान्तोऽप्येवमेव हि खण्डितः॥	  <br>
तदर्वाग्भिः तथा प्राग्भिः यथेष्टं मतमास्थितैः। <br>
प्रणिन्ये बुहुधा तैस्तैः ग्रन्थरूपविचारणा॥	  <br>
यथालोकं यथावेदं वैदिके लौकिकेऽपिवा। <br>
यो वक्ता स परिग्राह्यः प्राक्तनोऽद्यतनोऽपिवा॥	  <br>
एवं सामान्यतस्तत्त्वविचारसरणिस्त्वियम्। <br>
न निर्गुणं न निर्दोषं जगत्यामस्ति किंचन॥	  <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. मा. वृ.[4]. </span> <br>
<span style="color:green">[२]. त. टी.[86]. </span>
</h5>

<hr>
