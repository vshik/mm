<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Manifoldness of matter"> प्रकृतिविलक्षणः  </p> </h4>     

<h5>श्लो.  २९.२.१ - २९.२.१३ : <br>
तत्र युक्तिस्तु शास्त्रीया प्रयुक्ता तैः पुनर्यथा। <br>
अतिरिक्तोऽस्ति पुरुषः ह्यव्यक्तादेर्यतस्त्विमे॥	  <br>
अव्यक्ताद्याः परार्थाः स्युः संघातत्वात् गृहादिवत्।  <br>
परस्स्यात्संहतो देहो दर्शनादिति चेन्न तत्॥	  <br>
तस्यापि संहतत्वेन स्यात्संघातान्तरार्थता।  <br>
नच सत्यां व्यवस्थायामायुष्मत्यनवस्थितिः॥	  <br>
स व्यापकपरार्थत्वव्यावृत्या चागुणो मतः।  <br>
पुरुषोऽयमधिष्ठाता बुद्ध्यादेरणुत्वतः॥	  <br>
भोक्ता च पुरुषस्सिद्ध्येत् बुद्ध्यादेर्भोक्त्रभावतः।  <br>
पुमान्न कस्यचित्कर्ता किन्तु भोक्तैव केवलम्॥	  <br>
इति सांख्यास्त्वाहुरिति न्यायरत्नाकरोदितम्।  <br>
द्रष्टा वा पुरुषश्चेष्टः बुद्ध्यादेर्दृश्यभावतः॥	  <br>
शास्त्राणां च महर्षीणामन्योषां दिव्यचक्षुषाम्।  <br>
कैवल्यार्थं प्रवृत्तेश्च स्यात्पुमान् प्रकृतेः परः॥	  <br>
दुःखात्मका हि बुद्ध्याद्याः स्वभावो दुरतिक्रमः।  <br>
नियोगश्शक्यसंपादः पुरुषस्यातदात्मनः॥	  <br>
तस्माद्योऽस्ति स आत्मेति सिद्धः सत्त्वविलक्षणः।  <br>
सुखदुःखव्यवस्थातः नाना सर्गतश्च सः॥	  <br>
शरीरभेदाद्भेदश्चेत्स्यात्पाण्यादिविभेदतः।  <br>
मध्यस्थः केवलः साक्षी द्रष्टाऽकर्तेति निश्चितः॥	  <br>
चिदभिव्यक्तिचित्सङ्गचिच्छायापत्तिलक्षणात्।  <br>
संनिधेः बुद्धिरप्येषाऽचेतना चेतनायते॥	  <br>
विमृश्य शास्त्रयुक्त्यैवं कूटस्थं ज्ञानलक्षणम्।  <br>
साक्षात्कृत्वाऽन्यताख्यात्याऽनन्तं कैवल्यमश्नुते॥	  <br>
इति कापिलसिद्धान्तसिद्धः पुरुष ईरितः।  <br>
प्रमेयसंग्रहोक्तं यत्तदप्यत्रोपयुज्यताम्॥	
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
