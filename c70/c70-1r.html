<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Searching for ways of recognizing one's own self"> प्रत्यभिज्ञापरिशोधः </p> </h4>    

<h5>श्लो.  ७०.१.१ - ७०.१.१५ : <br>
त्यज्यतां दीर्घसंसारकारणं स्थिरताग्रहः।  <br>
गृह्यतां क्षणभङ्गित्वम् परवैराग्यकारणम्॥	<span style="color:green"><sup>[१] </sup></span> <br>
प्रर्यभिज्ञाप्रमाणेन वस्तूनां स्थैर्यमिष्यते।  <br>
प्रत्यभिज्ञा नाम केयमिति स्पष्टं निरूप्यताम्॥ <br>	 
स एवायं घट इति ज्ञानमेकमुत द्वयम्।  <br>
संस्कारमात्रजन्यं यद्विज्ञानं स्मरणं तु तत्॥	 <br> 
इन्द्रियादिप्रमाणोत्थं ज्ञानं त्वनुभवो मतः।  <br>
प्रत्यभिज्ञा त्विन्द्रियेण जन्यं संस्कारसाह्यतः॥ <br>	 
अयमेकत्वसिद्धन्तः द्वित्वसिद्धान्त उच्यते।  <br>
ज्ञानद्वयं प्रत्यक्षिज्ञा स्मरणानुभवात्मकम्॥	 <br> 
वक्तव्यं कारणं तत्र यद्येकत्वमुपेयते।  <br>
स्मृतौ हेतुर्तर्हि संस्कारोऽनुभवे हेतुरिन्द्रियम्॥	<span style="color:green"><sup>[२] </sup></span> <br>
उभाभ्यां च न सम्भूय तज्ज्ञानमुपजन्यते।  <br>
पृथक्पृथक् स्वकार्ये हि निर्ज्ञातं कौशलं तयोः॥	 <br> 
स्मृतिः स्मर्तव्यविषया ग्रहणं ग्रह्यगोचरम्।  <br>
न तदैक्यपरामर्शि दृश्यते प्रत्ययान्तरम्य़॥	 <br> 
यथा निरन्तरोत्पन्ने घटज्ञानपटस्मृतीः।  <br>
न तुल्यविषये तद्वदेते अपि भविष्यतः॥	 <br> 
यद्वा भवतु नामेदं एकमेव हि वेदनम्।  <br>
तथापि कीदृशं वस्तु स्पृशतीति परीक्ष्यताम्॥	 <br> 
अतीतकालयुक्तं चेत् स्मरणान्न विशिष्यते।  <br>
अनागातविशिष्टं चेत् संकल्पप्रायमेव तत्॥	 <br> 
वर्तमानैकनिष्ठं चेत् स्थिरत्वं तर्हि सुस्थिरम्।  <br>
कालत्रयपरीतं चेत् विरोधात्तत्तु दुर्लभम्॥	 <br> 
परस्परपरित्यागव्यवस्थितनिजात्मनाम्।  <br>
एकत्र न समावेशः कथंचिदुपपद्यते॥	 <br> 
स्मरणप्रत्यभिज्ञानस्वकर्मफलभोक्तृता।  <br>
क्षणिकत्वेऽपि कथिता कार्यकरणभावतः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[448]. </span> <br>
<span style="color:green">[२]. न्या. सू.[3-1-19]. </span>
</h5>

<hr>
