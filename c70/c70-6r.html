<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Absurdity of forsaking it"> तत्त्यागानुपपत्तिः </p> </h4>      

<h5>श्लो.  ७०.६.१ - ७०.६.९ : <br>
सद्यो जातस्य हि शिशोः मुखोल्लासादिहेतुभिः। <br> 
हर्षशोकादियोगश्च भवतीत्यनुमीयते॥	 <br> 
तस्मान्मुखविकासादेः हर्षादिः तस्य हि स्मृतिः। <br> 
स्मृतेरनुभवो हेतुः स च जन्मान्तरे शिशोः॥ <br>	 
तस्मात् स्मृतिप्रत्यभिज्ञाप्रामाण्यात् जगतः स्थितिः।  <br>
न तत्प्रामाण्यसंत्यगी लौकिको नाप्यलौकिकः॥	  <br>
सहकारिविशेषस्य सन्निधेरप्यसन्निधेः।  <br>
करणाकरणे स्यातां तौ च कालविभेदतः॥	  <br>
कालद्वयविरोधस्तु स्वव्यपेक्षानिबन्धनः।  <br>
अन्यापेक्षौ च तौ पूर्वापरौ संभवतस्सदा॥	<span style="color:green"><sup>[१] </sup></span> <br>
अतत्तामनिदंतां च तत्त्वेदंत्वे निरस्यतः।  <br>
अन्योन्यप्रतिषेधस्तु न ततस्सेद्धुमर्हति॥	  <br>
एकस्य भिन्नकालाभ्यां वैशिष्ट्यं विहतं यदि।  <br>
तथा स्याद्भिन्नदेशाभ्यां पुञ्जसिद्धिर्विरुध्यते॥	  <br>
पूर्वापरबहुव्यक्तिव्याप्तिग्रहणसंभवा।  <br>
न काचिदपि युक्तिस्स्यात् सर्वक्षणिकवादिनः॥	  <br>
न वैजात्यं विना तत्स्यात् न तन्मिन्ननुमा भवेत्।  <br>
विना तेन न तत्सिद्धं नाध्यक्षं निश्चयं विना॥	<span style="color:green"><sup>[२] </sup></span> <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[1-26]. </span> <br>
<span style="color:green">[२]. न्या. कु.[1 स्त.]. </span>
</h5>

<hr>
