<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Differences"> भेदविकल्पः </p> </h4>      

<h5>श्लो.  ५४.५.१ - ५४.५.१५ : <br>
व्यतिरेकोऽतिरेकश्च कैश्चिद्भेदो द्विधेष्यते । <br>
अन्त्योऽसाधारणो धर्मः धर्मो धर्म्यपि वा परः ॥	<span style="color:green"><sup>[१] </sup></span> <br> 
जीवो न व्यतिरिक्तोऽपित्वतिरिक्तो महेशितुः । <br>
इति सिद्धान्तभेदोऽसौ तत्रोदाहरणं मतम् ॥	 <br> 
भेदेतरेतराभावप्रभेदं केचिदास्थिताः । <br>
भेदो विशेषः व्यक्तिस्स्यात् अन्त्यः सामान्यमुच्यते ॥	  <br>
अपोह एव सामान्यं सौत्रान्तिकविनिश्चितम् । <br>
स्वलक्षणा विशेषास्स्युः जातिव्यक्ती इमे मते ॥	  <br>
स्वरूपमेव वस्तूनां परस्परविलक्षणम् । <br>
नानात्वं तत्सुसंवेद्यं भेद इत्यभिधीयते ॥	<span style="color:green"><sup>[२] </sup></span> <br> 
पटरूपं घटे नास्ति घटरूपं पटे नहि। <br>
इति देशान्तराभावः अन्योन्याभाव उच्यते ॥	  <br>
इति भास्करसिद्धान्तः प्रायस्सौत्रान्तिकानुगः । <br>
जातिर्भेदश्च संस्थानं त्रयमेतद्विलक्षणम् ॥	  <br>
इति तार्किकनिष्कर्षोऽनर्थान्तरमिदं त्रयम् । <br>
इति ऱामानुजीयानां सिद्धान्तः प्रविविच्यते ॥	<span style="color:green"><sup>[३] </sup></span> <br> 
केचिद्धिक्कुर्वते भेदं मानमेयाद्यसंभवात् । <br>
भेदो द्विधा स्यात् सादिश्चानादिश्चेत्यपि तन्मतः ॥	<span style="color:green"><sup>[४] </sup></span> <br> 
अनित्यमुभयं ध्वंसप्रतियोगीति कीर्त्यते ।  <br>
परे प्रतिब्रुवर्न्त्येतान् स्वप्रवृत्तिविरोधतः ॥	  <br>
अपोहवादिनस्सर्वोऽप्यभावे पर्यवस्यति ।  <br>
भावान्तराभाववादे विपरीता ततो गतिः ॥	  <br>
कैवल्याभाववादे तु पर्यायेण हि तुच्छता । <br>
अतिरिक्ताभाववादः कैश्चित्तस्मात्समाश्रितः ॥	  <br>
कारणत्वमभावस्य भाट्टैः नाभ्युपगम्यते ।  <br>
भावो यथा तथाऽभावः कारणं कार्यवन्मतः ॥	<span style="color:green"><sup>[५] </sup></span> <br> 
प्रतिबन्धो विसामग्री तद्धेतुः प्रतिबन्धकः । <br>
इत्यभ्युपगमान्न्यायविद्भिश्शक्तिर्निरस्यते ॥	  <br>
प्रभावकरगुरुः प्रायः न्यायसिद्धान्तवर्त्मगः । <br>
अभावत्तत्त्वमीमांसा विदुषामपि दुर्गमा ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. सि.[6 परि.]. </span> <br>
<span style="color:green">[२]. भा. भ.[99]. </span> <br>
<span style="color:green">[३]. श्रीभा. भेददूषणम्[]. </span> <br>
<span style="color:green">[४]. वेदान्तपरिभाषा.[]. </span> <br>
<span style="color:green">[५]. न्या. कु.[1 स्त.]. </span>
</h5>

<hr>
