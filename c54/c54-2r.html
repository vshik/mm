<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of कुमारिल"> कुमारिलमतम् </p> </h4>     

<h5>श्लो.  ५४.२.१ - ५४.२.१५ : <br>
"नास्तीत्याद्यध्यक्षसिद्धो ह्य़भावो भूतलादिषु ।घटादेः, वस्तुभूतोऽसौ न हि निह्नवमर्हति ॥ " <br>
अभावव्यवहारोऽपि निश्शङ्कगमनादिकः । <br>
तन्मात्रानुभवेनैव ख्यातो निष्कण्टकाध्वसु ॥	  <br>
यदा यत्र च दृश्यत्वे सत्यप्यनुपलम्भनम् । <br>
तदभावव्यवहृतिस्तदानीं संप्रवर्तते ॥	  <br>
ज्ञेयाभावस्य तु ज्ञानाभावरूपत्वकल्पने ।  <br>
अभावाख्यपदार्थोऽङ्गीकृत एव भवेन्ननु ॥	  <br>
दर्शनादर्शनाभ्यां हि सदसत्त्वविनिर्णयः । <br>
दर्शनादर्शने एव सदसत्त्वे कथं पुनः ॥	  <br>
अभावो बुद्ध्यभावश्चेत् बुद्धिस्स्यात्प्रतियोगिनी । <br>
व्यर्थत्स्वियान् प्रयासस्स्यात् जिता विज्ञानवादिनः ॥	  <br>
अभाववादिनो यत्स्यादभावज्ञानकारणम् । <br>
तदेव व्यवहारस्य हेतुस्स्यादिति यो वदेत् ॥	  <br>
घटादिव्यवहाराणामपि तज््ज्ञानकारणात् । <br>
संसिद्धेस्सोऽपह्नुवीत ज्ञानमात्रं च चारुवाक् ॥	  <br>
जगतो मिश्ररूपत्वं स्यादभावो न चेदिह । <br>
क्षीरे दधि भवेदेवं दध्नि क्षीरं घटे पटः ॥	  <br>
शशे शृङ्गं पृथिव्यादौ चैतन्यं मूर्तिरात्मनि । <br>
अप्सु गन्धो रसस्चाग्नौ वाय्वादावपि ते गुणाः ॥	  <br>
प्रागभावादिभेदेन नाभावो भिद्यते यदि । <br>
न च स्याद्व्यवहारोऽयं कारणादिविभागतः ॥	  <br>
"नचावस्तुन एवैते भेदाः, तेनास्य वस्तुता ।मेयो यद्वदभावो हि मानमप्येवमिष्यताम् ॥ "  <br>	 
स चतुर्विध इत्युक्तः प्रागभावादिभेदतः । <br>
अपेक्षाभावसामर्थ्याभावाभ्यां ष़ड्विदुः परे ॥	  <br>
क्षीरे दध्यदि यन्नास्ति प्रागभावस्स उच्यते । <br>
गवि योऽश्वाद्यभावस्स्यात्सोऽन्योन्याभाव ईर्यते ॥	  <br>
शिरसोऽवयवा निम्नाः वृद्धिकाठिन्यवर्जिताः । <br>
शशशृङ्गादिरूपेण सोऽत्यन्ताभाव उच्यते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
