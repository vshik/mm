<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of वैभाषिक Buddhists"> वैभाषिकमतम् </p> </h4>      

<h5>श्लो.  ५४.७.१ - ५४.७.१२ : <br>
अत्र रक्तपटाः प्राहुः प्रमेये सति चिन्तनम् । <br>
युक्तं नाम प्रमाणस्य तदेवत्वतिदुर्लङम् ॥	<span style="color:green"><sup>[१] </sup></span> <br> 
अभावो निस्स्वभावस्स्यात् तुच्छं चाळीकमुच्यते । <br>
न कार्यं कारण् मेयः मानं वाच्यश्च नेष्यते ॥	  <br>
जगतो मिश्ररूपत्वं स्यादभावो न चेदिह । <br>
इत्यादि यद्वार्तिकोक्तं तत्राहुरिदमुत्तरम् ॥	  <br>
भावो भावादिवान्यस्मादभावाशोऽप्यसौ मिथः । <br>
असङ्कीर्णोऽभ्युपेतव्यः स कथं वा भविष्यति ॥	  <br>
अन्योन्यमप्यभावानां यद्यसंकीर्णता स्वतः । <br>
भावैः किमपराद्धं वा परतश्चेत्कुतो नु सा ॥	  <br>
भावेभ्यो यद्युपेयेत भवेदन्योन्यसंश्रयम् ।  <br>
अभावान्तरजन्या चेत् अनवस्था दुरुत्तरा ॥	  <br>
नन्वभावप्रतिक्षेपे नञः किं व्च्यमुच्यते ।  <br>
नैव शब्दानुसारेण वाच्यस्थितिरुपेयते ॥	  <br>
बौद्धाः खलु नयं लोके सर्वत्र ख्यातकीर्तयः । <br>
विकल्पमात्रशब्दार्थपरिकल्पनपण्डिताः ॥	  <br>
ननु चानेन मार्गेण यद्यभावो निरस्यते ।  <br>
एकादशप्रकारैषाऽनुपलब्धिः क्व गच्छतु ॥	  <br>
सत्यमेकादशविधाऽनुपलब्धिरिहेषयते ।  <br>
सा त्वसद्व्यवहारस्य हेतुः नाभावसंविदः ॥	  <br>
स्भावहेतावन्तस्स्था एता अनुपलब्धयः ।  <br>
स चासद्व्यवहारः तद्योग्यताऽत्र विवक्षिता ॥	  <br>
सैव ह्यनुपलब्धिस्स्यात् एकता हेतुसाध्ययोः । <br>
नन्वभावानभ्युपगमेऽनुपलब्धिश्च कीदृशी ॥	  <br>
इयमेषा प्रतीषेधपर्युदस्तान्यशेमुषी । <br>
वस्त्वन्तरोपलब्धिश्च स्वसंवेद्येति वर्ण्यते ॥	  <br>
नातोऽन्यनुपलब्धेश्चापेक्षयाऽप्यनवस्थितिः । <br>
विशेषणीया दृश्यत्वेनैषेत्यपि च कथ्यते ॥	  <br>
नातोऽसद्व्यवहारस्स्यात् अदृषाटादाविति स्थितम् । <br>
घटादेः पूर्वदृष्टस्य दृश्यत्वपरिनिश्चयात् ॥	  <br>
असत्त्वव्यवहारो हि सिद्ध्यत्यनुपलब्धितः । <br>
एकान्तानुपलब्धेषु विहायः कुसुमादिषु ॥	  <br>
असत्त्वधीर्न दृश्यत्वयोग्यताऽनवधारणात् । <br>
न शक्योऽनुपलम्भेन कर्तुं नास्तित्वनिश्चयः ॥	  <br>
तत्रापित्वपिशाचोऽयं चैत्र इत्येवमादिषु । <br>
तादात्म्यप्रतिषेधे च दृश्यत्वं नोपयुज्यते ॥	  <br>
पिशाचेतररूपो हि चैत्रः प्रत्यक्षगोचरः ।  <br>
ताद्रूप्यनिश्चये तस्य किंफलं तद्विशेषणम् ॥	  <br>
इत्यसद्व्यवहारस्य सिद्धेरनुपलब्धितः । <br>
न भाववदभावाख्यं प्रमेयमवकल्पते ॥	  <br>
इति सौगतसिद्धान्तं प्रत्यवस्थातुमब्रुवन् । <br>
विलक्षणं प्रमाणं च प्रमेयं च कुमारिलाः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[49]. </span>
</h5>

<hr>
