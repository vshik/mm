<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Objections to that view"> तन्मताक्षेपः </p> </h4>      

<h5>श्लो.  ५४.७.१ - ५४.७.१२ : <br>
अत्र नैयायिकाः प्राहुर्घटोऽस्तीहेतिबुद्धिवत् । <br>
इह नास्तीतिबुद्देरप्यस्ति बोध्यं न वोभयम् ॥	  <br>
सुखदुःखसपुत्पत्तिरभावे शत्रुमित्रयोः । <br>
कण्टकाभावमालम्ब्य पदं पथि निधीयते ॥	  <br>
प्रागुत्पत्तेर्घटाभावं बुद्ध्वा तत्कारणादरः । <br>
व्याध्यभावपरिच्छेदाद्भैषज्यविनिवर्तनम् ॥	  <br>
इहाभावप्रतिष्ठानव्यवहारपरंपराम् । <br>
पश्यन्नभावं को नाम निह्नुवीत सचेतनः ॥	  <br>
तदुत्पादस्भावे हि न किचिन्मुद्गरादिना ।  <br>
अतदुत्पादकत्वेऽपि न किचिन्मुद्गरादिना ॥	  <br>
मुद्गरोपनिपाताच्च यदुत्पन्नं क्षणान्तरम् ।  <br>
घटक्षणस्य किं वृत्तं येन नाभाति पूर्ववत् ॥	  <br>
"नन्वस्याभवनं वृत्तं, स एवार्थोऽयमुच्यते ।घञा किमपराद्धं वा किं वाप्युपकृतं ल्युटा ॥ "	  <br>
तस्मादित्थमभावस्य प्रमेयत्वोपपादनात् । <br>
न ह्यसद्व्यवहाराय कल्पन्तेऽनुपलब्धयः ॥	  <br>
न स्वभावानुमाने च तदन्तर्भावसम्भवः । <br>
मेयं पृथगभावाख्यममूषामुपपादितम् ॥	  <br>
कारणानुपलब्ध्यादेर्बाढमस्त्वनुमानता ।  <br>
स्वाभावानुपलब्धिस्तु प्रतियक्षमिति साधितम् ॥	  <br>
जरत्तार्किकसिद्धान्ते न पदार्थान्तरं त्वसौ । <br>
अभाव इति विद्वांसः केचिदत्रोल्लिखन्त्यपि ॥	  <br>
मानं तु तत्र काणादसूत्रे नोददिशच्च तम् ।  <br>
द्रव्यादिसमवायान्ताः पदार्था एव कीर्तिताः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
