<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Objections to प्राभाकर viewpoint"> प्राभाकरमताक्षेपः </p> </h4>      

<h5>श्लो.  ५४.८.१ - ५४.८.१३ : <br>
यैस्तु मीमांसकैस्सद्भिरभावो नाभ्युपेयते । <br>
प्रमादेनामुना तेषां अनिष्टमिदमुद्भवेत् ॥	  <br>
न चाप्रतीतिमात्रेण तदभावनिबन्धनाः ।  <br>
व्यवहाराः प्रकल्पन्ते मृदन्तरिततोयवत् ॥	  <br>
खपुष्पस्य पिशाचस्य मृदन्तरितवारिणः । <br>
न खल्वनुपलभ्यत्वे विशेषः प्रतिभाति नः ॥	  <br>
सर्वदाऽनुपलम्भो हि कुर्वन्नास्तित्वनिश्चयम् । <br>
विशेष्यते मृदन्तस्स्थसलिलानुपलब्धितः ॥	  <br>
आगमाद्युक्तितश्चापि सत्त्वसंभावनां गतः । <br>
सर्वदाऽनुपलब्धोऽपि न पिशाचः खपुष्पवत् ॥	  <br>
अनिष्यमाणे चाभावे भावानां प्रतियोगिनि । <br>
नित्यतैषां प्रसज्येत न ह्येते क्षणिकास्तव ॥	  <br>
"मुद्गरादेश्च किंकार्यं, कपालपटलीति चेत् ।घटस्तर्ह्यविनष्टत्वात् स्वकार्यं न करोति किम् ॥ "  <br>
तदानीमेव दृष्टस्य स्थिरस्यामुष्य किंकृतम् ।  <br>
सर्वेन्द्रियादिसामग्रीसन्निधानेऽप्यदर्शनम् ॥	  <br>
स्वप्रकाशा च नास्तीतिसंवित्तिर्भवतां मते । <br>
न निरालम्बना चेयमस्तीति प्रतिपत्तिवत् ॥	  <br>
विकल्पविषयाश्शब्दा यथा शौद्धोदनेर्गृहे । <br>
गीयन्ते भवता नैवमिति नञ्वाच्यमुख्यताम् ॥	  <br>
प्रसिद्धिश्च परित्यक्ता न चाभावः पराकृतः । <br>
उपेक्षितश्च भाष्यार्थः इत्यहो नयनैपुणम् ॥	  <br>
अलं च बहुनोक्तेन विमर्दोऽत्र न शोभते ।  <br>
महात्मनां प्रमादोऽपि मर्षणीयो हि मादृशैः ॥	  <br>
इति वार्तिककारीययुक्तिभिः न्यायमञ्जरी । <br>
तत्प्रभाकरसिद्धान्तपरिहासेन शोभते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
