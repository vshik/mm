<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="The new way"> नवीनमार्गः </p> </h4>      

<h5>श्लो.  ३१.४.१ - ३१.४.१२ : <br>
अथचाधुनिकन्यायाचार्यैर्योऽत्र प्रदर्शितः। <br>
निष्कर्षस्सोऽपिचात्रैव संक्षेपादवधार्यताम्॥	<span style="color:green"><sup>[१] </sup></span> <br>
प्रत्यक्षादिप्रमाणैर्यो व्यवहारस्स चात्मना।  <br>
विना नित्येन नेत्येवं ततस्तस्य प्रकल्पना॥	 <br> 
तत्र प्रत्यक्षमात्मानमौपवर्षाः प्रपेदिरे।  <br>
अहंप्रत्ययगम्यत्वात् स्वयूथ्या अपि केचन॥	 <br> 
प्रत्यक्षत्वे कर्तृकर्मविरोधं केचिदूचिरे।  <br>
लैङ्गिकत्वे कथं न स्यादात्मैवानुमिनोति हि॥	 <br> 
तत्रानुमानज्ञानस्य यथाऽऽत्मा याति कर्मताम्।  <br>
तथाऽहंप्रत्ययस्यैव प्रत्यक्षस्यापि गच्छतु॥	 <br> 
देहादिव्यतिरिक्तश्च यथा लिङ्गेन गम्यते।  <br>
तथाऽहंप्रत्ययेनापि गम्यतां तद्विलक्षणः॥	 <br> 
ज्ञानेच्छासुखदुःखादि किलेदं लिङ्गमात्मनः।  <br>
एकाश्रयतया ज्ञातमनुसन्धातृबोधकम्॥	 <br> 
ज्ञाते तत्राफलं लिङ्गं अज्ञाते तु न लिङ्गता।  <br>
तस्मात्प्रत्यक्ष एवात्मा वरमभ्युपगम्यताम्॥	 <br> 
वृद्धागमानुसारेण संविदालोकनेन वा।  <br>
अथवाऽभिनिवेशेन किमनेन प्रयोजनम्॥	 <br> 
अनुमेयत्वमेवास्तु लिङ्गेनेच्छादिनाऽऽत्मनः।  <br>
शास्त्रेष्वनेकहेतूक्तिः न दोषाय कथास्विव॥	 <br> 
नहि प्रत्यक्ष आत्मा किं त्वपरोक्ष इतीतरे।  <br>
केवलं शब्दभेदेऽत्र तुच्छता वा प्रसज्यते॥	 <br> 
सुखदुःखादिभोक्तृत्वस्वभावो हेय एव सः।  <br>
उपादेयस्तु भोगादिव्यवहारपराङ्मुखः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[४२९]. </span> <br>
</h5>

<hr>
