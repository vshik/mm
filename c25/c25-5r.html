<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Sankhya viewpoint"> सांख्यमतम्  </p> </h4>     

<h5>श्लो.  २५.५.१ - २५.५.१०: <br>
अथ कापिलससिद्धान्ते शरीरपरिकल्पना । <br>
विस्तरेणोदिता तत्र सारांशोऽयं निरूप्यते ॥	<span style="color:green"><sup>[१] </sup></span> <br>
विशेषाः स्थूलनामानः पञ्च स्युः भूतलक्षणाः ।  <br>
तन्मात्रलक्षणाः पञ्चविशेषास्सूक्ष्मलक्षणाः ॥	 <br> 
विशेषाः त्रिविधाः ज्ञेयाः सूक्ष्मदेहोऽत्र चादिमः ।  <br>
स्थूलदेहो द्वितीयः स्यात् प्रभूतस्तदनन्तरः ॥	 <br> 
आ सर्गात्प्रतिसर्गान्तं याः पुंसां सन्ति मूर्तयः ।  <br>
बुद्ध्यहंकारतन्मात्रेन्द्रियसंहतिलक्षणाः ॥	 <br> 
ते सूक्ष्मदेहाः नियताः लिङ्गाख्याः प्रथमा इमे ।  <br>
षाट्कोशिकाः स्थूलदेहाः ये मातापितृसंभवाः ॥	 <br> 
निवर्तन्ते प्रजायन्ते प्रभूताः स्थावरा मताः ।  <br>
घटादीनां निवेशोऽत्रेत्येवं त्रैविध्यमीरितम्॥	 <br> 
इति सांख्योक्तसिद्धान्तं प्राय इच्छन्ति सूरयः।  <br>
नैयायिकादयो नोपयन्तीदं तत्त्वविप्लवात्॥	 <br> 
विभ्वात्मवादे गत्युक्तिस्सर्वत्रैवौपचारिकी।  <br>
जन्मान्तरोपपत्तिश्च स्थितस्यैव भविष्यति॥	 <br> 
कुमारिलश्चात्मवादे मीमांसाश्लोकवार्तिके।  <br>
अन्तराभवदेहस्तु निषिद्धो विन्ध्यावासिना॥	 <br> 
तदस्तित्वे प्रमाणं हि न किञ्चिदिति पद्यतः।  <br>
विन्ध्यवासिमतं प्राह सांख्यस्स्याद्विन्ध्यवास्यसौ॥	 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. सा. का.[39]. </span>
</h5>

<hr>
