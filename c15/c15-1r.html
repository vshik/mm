<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Reality"> तत्त्वम् </p> </h4>    

<h5>श्लो.  १५.१.१ - १५.१.१३ : <br>
विशिष्टाद्वैतसिद्धान्ते लिख्यते तत्त्वसङ्ग्रहः । <br> 
द्रव्याद्रव्यादिभेदेन द्विविधं तत्त्वमिष्यते ॥	<span style="color:green"><sup>[१] </sup></span> <br> 
द्रव्यं द्वेधा विभक्तं स्यात् ज़डं चाजडमित्यपि । <br> 
प्राच्यमव्यक्तकालौ स्तः ह्यन्त्यं प्रत्यक्परागिति ॥	 <br> 
जीवेश्वरविभेदेन प्रत्यक् द्विविधमिष्यते । <br> 
मतिर्नित्यविभूतिश्चेत्युच्यते द्विविधं पराक् ॥	 <br> 
एवं द्रव्यं षड्विधं स्यात् अद्रव्यं दशधा मतम् । <br> 
शब्दादयः पञ्च सत्त्वं रजस्तम इति त्रयम् ॥	 <br> 
संयोगशक्तिरिति च द्वयं दशविधं ततः । <br> 
संयोग एव कर्म स्यात् संस्थानं जातिरिष्यते ॥	 <br> 
समवायोऽपृथक्सिद्धिः सिद्धिः ज्ञप्तिस्थिती मते । <br> 
भावान्तरमभावः स्यात् जातिर्भेद इतीर्यते ॥	 <br> 
इतरत्त्वन्यथासिद्धं द्रव्यलक्षणया धिया । <br> 
अचिच्चिदीशभेदेन केचित् त्रेधा विविञ्चते ॥	 <br> 
भोग्यं भोक्ता नियन्तेति तस्यैव विवृतिस्त्वियम् । <br> 
सर्वथेष्टं फलमिदं देहात्मेश्वरनिर्णयः ॥	 <br> 
तत्राव्यक्तं महदहङ्कारभूतादिभेदतः । <br> 
चतुर्विंशतिधं कालः दिनमासादिभेदतः ॥	 <br> 
विभागवान् ईश्वरस्तु भवेदेकस्सदातनः । <br> 
सर्वेश्वरः स्वातिरिक्तसर्ववस्तुविलक्षणः ॥	 <br> 
द्विलिङ्गो द्विविभूतिश्च परिपूर्णः परः पुमान् । <br> 
जीवः पुनः नित्यमुक्तबद्धभेदादनेकधा ॥	 <br> 
मतिः प्रत्यात्मनियता नैकधा च विकारिणी । <br> 
नित्यभूतिरनन्ता स्यात् परस्तात् तमसः सदा ॥	 <br> 
ईशान्तर्यामिकं कृत्स्नम् ईशितुः कार्यमित्यपि । 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[1-6] </span> 
</h5>

<hr>
