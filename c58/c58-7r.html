<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Esoteric knowledge of Axioms"> स्वतःप्रामाण्यरहस्यम् </p> </h4>      

<h5>श्लो.  ५८.७.१ - ५८.७.९ : <br>
सोऽपि स्वतः कथं सिद्ध इति चेदवधार्यताम् । <br>
अस्ति स्वालम्बनं ज्ञानं प्राकाशयदिति स्फुटम् ॥ <br> 
ज्ञानान्तरानपेक्षं तत्स्वयमेव प्राकाशते । <br>
इति तावत्स्वप्रकाशवादिवेदान्तिसम्मतम् ॥	 <br> 
अस्वप्रकाशवादेऽपि व्यवसायो हि गृह्यते । <br>
प्रागनुव्यवसायेनासंशयात्मैव केवलम् ॥	 <br> 
स्मृत्यप्रामाण्यवादेऽपि स चापूर्वार्थगोचरः । <br>
अबाधितोऽविपर्यस्तः मतः स्मृतिवितक्षणः ॥	 <br> 
ततो यद्विषयत्वेन व्यवसायः प्रकाशते । <br>
परस्परपरिक्षोदात्पश्चादपि तथैव सः ॥	 <br> 
यत्तद्विषयतारूपं प्रामाण्यं व्यवतिष्ठते । <br>
आदावेव गृहीतं तत्स्वतः प्रामाण्यमुच्यते ॥	 <br> 
नन्वेवं संशयत्वाद्यमप्रामाण्यमपि स्वतः । <br>
शक्यं ग्रहीतुं स्वेनानुव्यवसायेन वेति चेत् ॥	 <br> 
विपर्यस्वरूपं यत्त्वप्रामाण्यं न तत्तथा । <br>
यद्गृह्यमाणवैरूप्यं स्वेन स्वग्राहिणाऽथवा ॥	 <br> 
तस्यादौ ग्रहणायोगे न विवादोऽत्र वादिनाम् । <br>
इममंशमुपादाय स्वतःप्रामाण्यसंभ्रमः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
