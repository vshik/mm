<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Classification of कर्म s"> कर्मविभागः </p> </h4>   

<h5>श्लो.  ९५.५.१ - ९५.५.१३ : <br>
कर्म द्विधा ह्यर्थकर्म गुमकर्मेति भेदतः। <br>
अर्थकर्म भवेदात्मगतापूर्वस्य कारणम्॥	 <br> 
परं संस्कारजनकं तच्च द्विविधमिष्यते। <br>
यथोपयुक्तोपयोक्ष्यमाणसंस्कारभेदतः॥	 <br> 
उपयुक्ताकीर्णकरद्रव्यस्य विहिते स्थले। <br>
प्रक्षेपः प्रतिपत्तिस्सा ह्युपयुक्तस्य संस्क्रिया॥	 <br> 
उत्पत्तिराप्तिर्विकृतिस्संस्कृतिश्च परं भवेत्। <br>
आधानाधीत्यवाघातपोक्षणानीत्युदाहृतिः॥	 <br> 
यत्स्यात्पशुपुरोडाशप्रभृतिष्वंशभेदतः। <br>
दृष्टार्थं चाप्यदृष्टार्थमाश्रयीत्युच्यते हि तत्॥	 <br> 
नित्यकाम्यविभेदेन तथा कर्म विभाज्यते। <br>
सर्वस्यैव च काम्यत्वे कामना न भवेद्यादि॥	 <br> 
सर्वोऽपि वैदिकः पन्थाः भवेद्वत्तजलाञ्जलिः। <br>
सर्वस्यापि च नित्यत्वे त्वशक्त्या स्यादवत्सलः॥ <br>	 
तत्र नित्यं तु शक्याङ्ग काम्यमुक्ताङ्गकं मतम्।  <br>
नित्यकाम्यस्वरूपैक्ये विनियोगपृथक्त्वतः॥	<span style="color:green"><sup>[१] </sup></span> <br> 
फलार्थं क्रियमाणेऽपि नित्यं भवति तन्त्रतः। <br>
नित्येन काम्यसिद्धिं तु कल्पकाराः प्रचक्षते॥	  <br>
पापक्षयफलं नित्यं काम्यं चापि क्वचिद्यदा। <br>
आराब्धे कामनाहानावुक्ताङ्गाशक्तिसंभवे॥	  <br>
प्रत्यवायपरिहारफलं तन्नित्यमित्यपि। <br>
अपरे प्राहुरनयोर्विशेषस्सूक्षम इष्यते॥	  <br>
नित्यं सामान्यफलतः काम्यं फलविशेषतः। <br>
प्रयोजनमुद्दिश्य न मन्दोऽपि प्रवर्तते॥	  <br>
नैमित्तिकं कर्मभेदं प्रायश्चित्तादिलक्षणम्। <br>
प्राहुः परे तत्तु कर्म काम्यमेवेति केचन॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. सुधीविलोचनम्.[11ख.]. </span>
</h5>

<hr>
