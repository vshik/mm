<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Action-Oriented Sentence and its meaning"> क्रियावाक्यार्थः </p> </h4>     

<h5>श्लो.  १००.७.१ - १००.७.११ : <br>
शब्दवित्संप्रदायोऽस्मिन् वाक्यं प्रायेण शोधितम्। <br>
अर्थवित्संप्रदायोऽपि तथा किंचिद्विचार्यते॥	<span style="color:green"><sup>[१] </sup></span> <br> 
क्रियावाक्यार्थपक्षश्च बादार्याचार्यसम्मतः। <br>
शेषलक्ष्माधिकरमे जैमिनीये निरूपितः॥	  <br>
पदार्थाः किल वाक्यार्थभावमायान्ति संहताः। <br>
अपेक्षानुगुणान्योन्यव्यतिषङ्गविशेषतः॥	  <br>
साध्यं निष्पाद्यमानत्वात् प्रधानमवगम्यते। <br>
तस्मात्तदेव वाक्यार्थः क्रियातो नापरं तत्॥	  <br>
यजेत दद्याज्जुहुयात् अधीयीतेति बोधितः। <br>
क्रियां साध्यतया वेत्ति तां च लोकोऽनुतिष्ठति॥	  <br>
क्रियैव तावत्कार्यात्मा प्रेरणात्मा फलार्थिता। <br>
प्रतीयते ततोन्यस्तु नियोगे नोभयात्मकः॥	  <br>
कुर्यादित्येवमादिभ्यः क्रियादिव्यतिरेकिणः। <br>
नार्थान्तरस्य संवित्तिः कस्यचित्प्रेरणात्मनः॥	  <br>
स चोदनामतिक्रामेत् यः क्रियां नानुतिष्ठति। <br>
यश्शब्दपरतन्त्रस्स्यात् शब्दप्रामाण्यवाद्यसौ॥	  <br>
फलभिसन्धिहीनोऽपि कर्मसंस्कारसंस्कृतः। <br>
परिपक्वकषायस्स्यात् स्तोकस्तोकक्रमादसौ॥	  <br>
प्रपञ्चप्रविलापेन चोत्तमाधिक्रियायुतः। <br>
ज्ञातास्वादस्तमेवासौ पुमर्थं प्राप्तुमिच्छति॥	  <br>
विस्तरस्तु मतस्यास्य ज्ञेयो विधिविवेकतः। <br>
प्रायेणैते निष्प्रपञ्चनियोगन्यायवादिनः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[330]. </span>
</h5>

<hr>
