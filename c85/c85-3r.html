<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of नैयायिक s"> नैयायिकमतम्  </p> </h4>     

<h5>श्लो.  ८५.३.१ - ८५.३.१० : <br>
इति मीमांसकाः प्राहुः अत्र नैयायिका जगुः।  <br>
अभावः प्रत्यक्ष इति सर्वानुभावसाक्षिकः॥	  <br>
येनेन्द्रियेण या व्यक्तिः गृह्यते तेन तद्गता।  <br>
जातिश्च तदभावश्च गृह्येते इति निर्णयः॥	  <br>
विशेषणतया सन्निकर्षेणैष प्रतीयते।  <br>
सा हि स्वरूपसंबन्धः न च ज्ञाननिरूपिता॥	<span style="color:green"><sup>[१] </sup></span> <br>
स्याद्योग्युपलब्धिश्च करणे सहकारिणी।  <br>
प्रतियोग्युपलम्भे चाभावो नैवोपलम्यते॥	  <br>
यदि स्यादुपलभ्येतेत्येवं यत्र प्रसज्यते।  <br>
तादृशप्रतियोगित्वं योग्यताऽनुपलब्धिगा॥	  <br>
तस्मात्तमसि कुम्भादेरभावो नोपलभ्यते।  <br>
तत्र कुम्भोपलब्धिस्तु प्रसङ्गं नैव चार्हति॥	  <br>
तस्मादनुपलब्धिस्तु न मानान्तरमिष्यते।  <br>
अपिचानुपलभस्याज्ञातस्य यदि हेतुता॥	  <br>
ज्ञानाकरणकत्वेन प्रत्यक्षत्वमिहाक्षतम्।  <br>
यदि ज्ञातस्य हेतुत्वं तत्रापि तदपेक्षया॥	  <br>
दुरुद्धराऽनवस्था स्यात् साऽपि चाभावलक्षणा।  <br>
भावान्तराभाववादेऽनुपलब्धिः न विद्यते॥	  <br>
स्वरूपेण पुनर्ज्ञाने भावरूपेण वेद्यते।  <br>
प्रतियोगिस्पर्शितायां अभावत्वेन तद्ग्रहः॥  <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. कु.[3 स्त]. </span> 
</h5>

<hr>
