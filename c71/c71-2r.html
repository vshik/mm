<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Types & divisions"> विभागः </p> </h4>     

<h5>श्लो.  ७१.२.१ - ७१.२.१० : <br>
प्रत्यक्षमेवानुभव इति लौकायतं मतम्।  <br>
परोक्षमनुमित्यादिज्ञानं स्मृतिसमुच्चयः॥	 <br> 
अनुमानं स्मृतिः प्रत्युत्पन्नकारणंसंभवा।  <br>
इति प्राभाकराः प्राहुरित्यपि ज्ञायते क्वचित्॥	<span style="color:green"><sup>[१] </sup></span> <br>
परोक्षमेव विज्ञानं तद्धि स्यादानुमानिकम्।  <br>
प्रत्यक्षमेव नास्तीति सौत्रान्तिकमुखा विदुः॥	<span style="color:green"><sup>[२] </sup></span> <br> 
प्रत्यक्षं च परोक्षं चानुभवद्वितयं परे।  <br>
वैभाषिकं मतं त्वेतद्वैशेषिकमपि स्मृतम्॥	 <br> 
प्रत्यक्षं च परोक्षं चापरोक्षमिति च त्रिधा।  <br>
मानं विभज्य स्वात्मानमपरोक्षं विदुः परे॥	<span style="color:green"><sup>[३] </sup></span> <br>
कल्पनापोढमभ्रान्तं प्रत्यक्षं तच्चतुर्विधम्।  <br>
आद्यमिन्द्रियजं तादृङ्मनोजातं द्वितीयकम्॥	<span style="color:green"><sup>[४] </sup></span> <br> 
इन्द्रियोत्थं निर्विकल्पं मन इत्युच्यते हि तैः।  <br>
अनन्तरप्रत्ययोऽपि संपूर्वस्य हि कथ्यते॥	 <br> 
आत्मसंवेदनं चित्तचैत्तानां स्यात्तृतीयकम्।  <br>
भावनाबलजं योगिज्ञानं तुर्यं प्रकीर्तितम्॥	 <br> 
इति वैभाषिकैकान्तः न्यायबिन्द्वादिषु स्थितः।  <br>
बाह्यामाभ्यन्तरं चेति द्विधा तदिति तार्किकाः॥ <br>	 
लौकिकं चालौकिकमित्युभयं द्विविधं मतम्।  <br>
लौकिकं षड्विधं ज्ञेयं त्रिविधं स्यादलौकिकम्॥	 <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. प्रक.[5 प्र.]. </span> <br>
<span style="color:green">[२]. न्या. सू.[2-1-28]. </span> <br>
<span style="color:green">[३]. न्या. म.[432]. </span> <br>
<span style="color:green">[४]. न्या. र.[176]. </span>

</h5>

<hr>
