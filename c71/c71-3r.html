<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Regarding Object of knowledge"> प्रमेयविचारः </p> </h4>      

<h5>श्लो.  ७१.३.१ - ७१.३.१२ : <br>
तत्प्रत्यक्षं निर्विकल्पकं सविकल्पमिति द्विधा।  <br>
अलौकिकं स्मृतिर्वाऽनुमानं वा वेदविन्मतम्॥	 <br> 
मनसा युज्यते ह्यात्माऽथेन्द्रियेण मनस्तथा।  <br>
अर्थेन चेन्द्रियं तस्मात्प्रत्यक्षं न्यायविन्मतम्॥	 <br> 
सामान्यं वा विशेषो वा किंस्यात्प्रत्यक्षगोचरः।  <br>
इत्यत्रापि विकल्पोऽस्ति प्रसङ्गात्किंचिदुच्यते॥	 <br> 
विशेषमात्रविषयं निर्विक्पकमेव तत्।  <br>
प्रत्यक्षमिति ते प्राहुः ये वैभाषिकसौगताः॥	 <br> 
सामान्यविषयं यत्स्यात् तत्परोक्षमितीर्यते।  <br>
अतः प्रमाणद्वितयं प्रमेयमपि च द्विधा॥	 <br> 
स विशेषो निर्विकल्पविषयः यत्स्वलक्षणम्।  <br>
स्वतः स्वभिन्नात्सर्वस्माद्व्यावृत्तं हि स्वलक्षणम्॥   <br>	 
एकस्यार्थस्वभावस्य प्रत्यक्षस्य सतः स्वयम्।  <br>
कोऽन्यो न दृष्टो भागस्स्यात् यः प्रमाणैः परीक्ष्यते॥	<span style="color:green"><sup>[१] </sup></span> <br>
यद्यप्यपोहनिर्मुक्ते न वृत्तिश्शब्दलिङ्गयोः।  <br>
युक्ता तथाऽपि बुद्धिस्तु ज्ञातुः वस्त्ववलम्बते॥	<span style="color:green">[२]. स. सि.[4-18]. </span> <br>
अनादिवासनादोषात् व्यवहारव्यवस्थितिः।  <br>
परीक्षकपरीक्षायामपोहे पर्यवस्यति॥	  <br>
सामान्यमात्रविषयं प्राहुस्सन्मात्रवादिनः।  <br>
महासामान्यमेतत्तु द्रव्यं ब्रह्मेति कीर्त्यते॥	<span style="color:green">[३]. प्रमाणपद्धतिः.[]. </span> <br>
सविकल्पकमेवैकं प्रत्यक्षं न द्विधा मतम्।  <br>
शब्दानुवेधात्सर्वत्र तादृशं हीति शाब्दिकाः॥	  <br>
न सोऽस्ति प्रत्ययो लोके यश्शब्दानुगमादृते।  <br>
अनुविद्धमिव ज्ञानं सर्वं शब्देन गृह्यते॥	<span style="color:green">[४]. वेदान्तपरिभाषा.[]. </span>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. र.[590]. </span> <br>
<span style="color:green">[२]. न्या. र.[592]. </span> <br>
<span style="color:green">[३]. श्लोक.[169]. </span> <br>
<span style="color:green">[४]. वा. प.[1-124]. </span>
</h5>

<hr>
