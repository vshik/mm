<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of नैयायिक s"> नैयायिकसिद्धान्तः </p> </h4>      

<h5>श्लो.  ७१.४.१ - ७१.४.१५ : <br>
अथ तार्किकसिद्धान्ते तत्स्वरूपपरिष्कृतिः।  <br>
विशेष्यत्वप्रकारत्वसंसर्गत्वाभिधैः त्रिभिः॥	 <br> 
विषयत्वैर्निरूप्यं यत्तदेव सविकल्पकम्।  <br>
विशिष्टविषयं ज्ञानं सविकल्पकमुच्यते॥	 <br> 
विशेषणं विकल्पश्च प्रकारश्च समार्थकाः।  <br>
निर्विकल्पकशब्दोऽतो निर्विशेषार्थवाचकः॥	 <br> 
तुरीया या विषयता तस्या यत्स्यान्निरूपकम्।  <br>
तन्निर्विकल्पकं ह्युक्तं अविशिष्टार्थगोचरम्॥	 <br> 
व्यवसायात्मकाध्यक्षवादिनो न्यायवेदिनः।  <br>
यः कल्पनाध्यक्षवादः स तु सौगतसम्मतः॥	<span style="color:green"><sup>[१] </sup></span> <br>
तस्माद्य एव वस्त्वात्मा सविकल्पस्य गोचरः।  <br>
स एव निर्विकल्पस्य शब्दोल्लेखविवर्जितः॥	 <br> 
क्वचिज्जातिः क्ववचिद्द्रव्यं क्वचित्कर्म क्वचिद्गुणः।  <br>
यदेव सविकल्पेन निर्विकल्पेम तत्पुरा॥	  <br>
गृह्यते नियमेनैवं क्वचिद्दोषाद्भ्रमोदयः।  <br>
तिमिराशुभ्रमणनौयानक्षोभादिसंभवम्॥	  <br>
द्विमृगाङ्कालतचक्रचलद्वृक्षादिदर्शनम्।  <br>
जात्याखण्डोपाधिभिन्नं किंचिद्रूपेण भासते॥	  <br>
स्वरूपतश्च जात्यादिः प्रकारत्वेन भासते।  <br>
जातिः द्रव्यत्वादिरूपाऽभावात्वादिरनन्तरः॥	  <br>
अतीन्द्रियं न्र्विकल्पमनुमानेन गृह्यते।  <br>
विशेषणज्ञानपूर्वा प्रसिद्धा हि विशिष्टधीः॥	  <br>
न प्रमा न भ्रमश्चेदमित्यप्यस्ति विनिर्णयः।  <br>
प्रकारतादिशन्यं तत् संबन्धानवगाहि च॥	<span style="color:green"><sup>[२] </sup></span> <br>
संबद्धं वर्तमानं च गृह्यते चक्षुरादिना।  <br>
चक्षुराद्यत्कविषयं परतन्त्रं बहिर्मनः॥	<span style="color:green"><sup>[३] </sup></span> <br>
इति मण्डनमिश्रीयं वाक्यं विधिविवेकगाम्।  <br>
अत्कशब्दोऽन्तिकपरः संप्रयोगस्सतस्ततः॥	  <br>
अत्के चेन्मधु विन्देत किमर्थ यत्नमाचरेत्।  <br>
इति शाबरवाक्येऽपि तच्छब्दः तादृशार्थकः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. सू.[1-1-4]. </span> <br>
<span style="color:green">[२]. सि. मु.[135 का]. </span> <br>
<span style="color:green">[३]. वि. वि.[114]. </span>
</h5>

<hr>
