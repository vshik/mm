<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of Kumarila"> कुमारिलमतम्  </p> </h4>    

<h5>श्लो.  ४२.१.१ - ४२.१.१४ : <br>
अथ बुद्धिप्रसङ्गेन प्राक्ट्यमिह कथ्यते।  <br>
भाट्टदृष्टः प्रकटता गुणः न तु परैः बुधैः॥	<span style="color:green"><sup>[१] </sup></span>
घटो हि विद्यमानोऽपि कस्यचिद्वयवहार्यताम्।   <br>
प्रपद्यते न सर्वेषामथवा नापि सर्वदा॥	   <br>
तस्माद्यदा व्यवहरेत् चेतनोऽसौ घटादिना।   <br>
तदा तद्व्यवहारस्यानुगुणोऽतिशयोऽस्ति यः॥	   <br>
स ज्ञानमिति सर्वेऽपि कल्पयन्ति परीक्षकाः।   <br>
उत्पन्नमेव तत् ज्ञानं प्रत्यक्षमिति केचन॥	   <br>
ज्ञानजन्यादतिशयादनुमेयमितीतरे।   <br>
कीर्त्यतेऽसौ प्रकटता दृष्टता ज्ञाततेति च॥	  <br> 
सामान्यतस्तु प्राकट्यमिति तैः परिभाष्यते।   <br>
दृष्टता जायतेऽध्यक्षात्परोक्षात् ज्ञाततेत्यपि॥	   <br>
तत्रापरोक्षं दृष्टत्वं घटो मयेति हि।   <br>
दृष्टत्वमनुसंधत्ते सर्वोऽप्यर्थस्य चात्मना॥   <br>	 
नान्यथा ह्यर्थसद्भावो दृष्टस्सन्नोपपद्यते।   <br>
ज्ञानं चेन्नेत्यतः पश्चात्प्रमाणमुपजायते॥	  <br> 
तथैवानुमिते ह्यर्थे मया ज्ञातोऽग्निरित्यप्।   <br>
ज्ञातत्वमनुसंधत्ते ज्ञातता नाक्षगोचरा॥	   <br>
अथाप्यत्रोपपत्तिं ते सूक्ष्मदृष्ट्या प्रचक्षते।   <br>
ज्ञातता ह्यात्मनोऽर्थेन संबन्धः प्राप्तिलक्षणः॥	   <br>
कर्तृकर्मात्मनोर्मातृमेययोराप्तिरेव सा।   <br>
सैव पाक्ट्यदृष्टत्वज्ञातत्वादिपदोदिता॥	  <br> 
व्यापारोऽवश्यवक्तव्यः पुमान् येन प्रवर्तितः।   <br>
अर्थोऽपि प्रापितश्च स्यात्प्रमेयाधिगातिर्हि सा॥	   <br>
मानसाध्यक्षवेद्या सा परोक्षो विषयो यदि।   <br>
कल्प्येदेव विज्ञानमन्यथाऽनुपपत्तितः॥	   <br>
तं पदार्थान्तरं प्राहुः प्राक्ट्यमिति पण्डिताः।   <br>
एवं प्राकट्यतत्त्वार्थो न्यायरत्नाकरे स्फुटः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  न्या. र.[319] </span>
</h5>

<hr>
