<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of others"> इतरमतम् </p> </h4>      

<h5>श्लो.  ४२.३.१ - ४२.३.१५ : <br>
प्राकट्यं स्यात् ज्ञानधर्मः इत्याहुः किल सौगताः।  <br>
आत्मधर्म इति प्राहुः प्राभाकरमतानुगाः॥	<span style="color:green"><sup>[१] </sup></span> <br>
प्राकट्यं नाम सर्वेषु विषयेषु स्थितो गुणः।   <br>
इति कौमारिलाः प्राहुः हेतुः प्रागेव विस्तृतः॥	   <br>
ज्ञानार्तयोश्च संबन्धः यस्स्याद्विषयताऽऽत्मकः।   <br>
स ज्ञानरूप एवेति नैयायिकमुखा विदुः॥	   <br>
अतिरिक्तं पदार्थं तं नव्यनैयायिका विदुः।   <br>
विषयत्वविकल्पस्तु संबन्धेऽत्र प्रपञ्चते॥	   <br>
सर्वासां च प्रतीतीनां बुद्धिसंबन्धमात्रतः।   <br>
उपपत्तेः प्रकाशोऽन्यैः तदन्यो नाभ्युपेयते॥	   <br>
यदि कल्प्येत विषये प्राकट्यं व्यवहारतः।   <br>
तद्धेतुत्वेन कल्प्या धीः तत्फलार्थं प्रकल्प्यताम्॥	   <br>
यदि तत्रैव तस्यैव प्राकट्यं ते धिया भवेत्।   <br>
तथा ज्ञानादयोऽपि स्युः किमन्तर्गडुनाऽमुना॥	   <br>
प्राकट्यं प्रकटं वा स्यादन्यतः स्वत एव वा।   <br>
आद्येऽनवस्थितिश्शेषे बुद्धिरेव तथा न किम्॥	   <br>
स्वदते मोदत इति यथा भाति घटस्तथा।   <br>
शब्दानां नियतिस्सेयं नार्थधर्मप्रसाधकम्॥	   <br>
इष्टता द्विष्टता चैव कृतता च प्रणष्टता।   <br>
तथा संस्कृतता च स्यात् अधिका ज्ञातता यथा॥	  <br> 
प्राकट्यं हि गुणः प्रोक्तस्स रूपादौ कथं भवेत्।   <br>
गतिक्रियायाः कर्मत्वं प्राप्त्या चेत्फलरूपया॥	   <br>
प्राप्तिक्रियायाः कर्मत्वं किमन्यदिह कथ्यते।   <br>
तस्मात्प्राक़ट्यसिद्धान्तः मतिजाड्यनिबन्धनः॥	   <br>
ज्ञानस्य द्रव्यरूपत्वे स स्यात्संयोगलक्षणः।   <br>
दृग्दृश्यसंगतिं चान्ये दुर्निरूपां विदुर्बुधाः॥	   <br>
स योगाचारमार्गः स्यात्तादात्म्ये पर्यवस्यति।   <br>
तद्वादधूननायैव प्राकट्यपरिरक्षणम्॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  प्र. त.[35] </span>
</h5>

<hr>
