<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Evasion from कर्म"> कर्मापलापः </p> </h4>      

<h5>श्लो.  ५०.५.१ - ५०.५.११ : <br>
अत्र वेदान्तिनः केचिन्न्यायतत्त्वानुसारिणः। <br>
नैयायिकाश्च कतिचिन्न्यायभूषणयायिनः॥ <span style="color:green"><sup>[१] </sup></span> <br>
द्रव्ये गुणे वा विश्रान्तिं कर्मणो ये विजानते।  <br>
तेषामाशयसारोऽयं संक्षेपादवधार्यताम्॥	  <br>
प्रत्यक्षं कर्म येऽप्याहुः नूनं तैरपि कर्मजात्।  <br>
संयोगाद्वा विभागाद्वा निपुणं नान्यदीक्ष्यते॥	  <br>
चलतिप्रत्ययोऽपि स्यात्तावतैव मनीषिणाम्।  <br>
चलत्यचलादित्याद्या धियोऽवस्थानिबन्धनाः॥	  <br>
कर्मादीनां गुणैर्द्रव्यैर्वाऽन्यथासिद्धिसंभवात्।  <br>
द्रव्यं चाद्रव्यमित्येव विभागो मेयसंग्रहः॥	  <br>
एतावताऽपि भग्नास्ते भवन्ति क्षणभङ्गिनः।  <br>
कर्मापह्नवसिद्धान्तो दुःस्थ एवेति च स्थितम्॥ <br>	 
कर्मैकं बुद्धिरप्येका जगत्येकस्सितो गुणः।  <br>
वर्णोऽप्येको गकारादिरिति च श्लोकवार्तिके॥	  <br>
न प्रत्यक्षे इति ह्युक्तिश्शाबरी बुद्धिकर्मणी।  <br>
प्रत्यक्षत्वे तयोस्स्याद्धि नित्यतेत्यपि तन्मतम्॥ <br>	 
शब्दनित्यत्ववादे हि विस्तरेण निरूपितम्।  <br>
उपालभन्ते चात्रेत्थमेतान् नैयायिकाः पुनः॥	  <br>
किंनाम शब्दनित्यत्वसमर्थनतृषातृरः।  <br>
जङ्गमं स्थावरं चैव सकलं पातुमिच्छसि॥	  <br>
इत्येवं वादसंरम्भे विचित्रा धीमदुक्तयः।
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. व्या. स.[5 परि.]. </span>
</h5>

<hr>
