<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Activity from Action"> कर्मणः कर्मसाध्यता </p> </h4>      

<h5>श्लो.  ५०.४.१ - ५०.४.१२ : <br>
अतएवहि काणादाः कर्मणः कर्मसाध्यताम्। <br>
स्वभाववादभङ्गाय धूत्वाऽऽहुर्गुणसाध्यताम्॥ <span style="color:green"><sup>[१] </sup></span> <br>
आत्मजन्या भवेदिच्छा हीच्छाजन्या भवेत्कृतिः। <br>
कृतिजन्या भवेच्चेष्टा चेष्टाजन्या भवेत्क्रिया॥	<span style="color:green"><sup>[२] </sup></span> <br>
अदृष्टाधीनां चाहुः ज्वलनोर्ध्वादिकर्मणाम्।  <br>
एतेन चेतनायत्तं सर्वं कर्मेति साधितम्॥	  <br>
कृतेराख्यातवाच्यत्वस्थापनैतन्निबन्धना ।  <br>
व्यापारमात्रवादस्तु सांख्यादिमतिमूलकः ॥	  <br>
अदृष्टं दृष्टसामग्रीं पुरस्कृत्यैव कारकम्।  <br>
इतीरयाद्भिरप्यग्नेरूर्ध्वज्वलनमिष्यते॥	  <br>
कर्मणः कर्मसाध्यत्वं निषेधत्यपि जैमिनिः।  <br>
अभिक्रामं जहोतीति वाक्यस्यार्थनिरूपणे॥	  <br>
क्रियाकारकनिष्पाद्या कारकं मूर्तमिष्यते।  <br>
कर्म चैतदमूर्तं स्यात् इति न्यायोऽत्र शाबरः॥	  <br>
क्रियैव कारकमिति क्षणप्रध्वंसवादिनाम्।  <br>
सिद्धान्तोऽनेन वाक्येन संक्षेपेण कटाक्षितः॥	  <br>
कर्मणः कर्मसाध्यत्वं स्वीकृतं श्लोकवार्तिके।  <br>
कर्मणः कर्मसाध्यत्वं नास्मात्पक्षे विरुध्यते॥	  <br>
अनात्मसमवेतस्य निमित्तं कर्म हीष्यते।  <br>
इति वाक्याधिकरणपद्यमत्र निशम्यताम्॥	  <br>
निषिद्धं समवायित्वं स्वीकृता तु निमित्तता।  <br>
इति रत्नाकरव्याख्या विरोधपरिहारिणी॥	  <br>
यद्यपि क्षणवादोऽयमेतेन प्रतिहन्यते।  <br>
स्वभाववदावसरो निमित्तत्त्वेऽपि दुस्तरः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
