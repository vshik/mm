<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of the followers of Nyaya"> नैयायिकमतम् </p> </h4>      

<h5>श्लो.  २६.३.१-२६.३.१४ : <br>
अथ नैयायिकानां स्यादेष सिद्धान्तसंग्रहः ॥	 <br>
भौतिकानीन्द्रियाणि स्युः पञ्च बाह्यानि देहवत् ।  <br>
न महान्ति च चाणूनि मध्यमानीति निर्णयः ॥	<br> 
अणु नित्यं द्रव्यमपि मनोऽन्तःकरणं मतम् ।  <br>
तत्र पञ्चभिरप्यक्षैः बोधस्सत्तागुणत्वयोः ॥	<span style="color:green"><sup>[१] </sup></span> <br> 
द्रव्यमाने पुनर्द्वाभ्यां रूपादावेकशः स्थितिः ।  <br>
मनोग्रह्यं सुखं दुःखमिच्छा द्वेषो मतिः कृतिः॥	 <br>
स मानसीनो जनानामात्माऽप्येतैर्गणैस्सह।  <br>
अतीन्द्रियाणीन्द्रियाणि सिद्धयन्ति ह्यनुमानतः॥	 <br>
प्रतिदेहं विभिन्नानि षडेतान्यखिलात्मनाम्।  <br>
शरीरावयवा एव स्युः कर्मेन्द्रियशब्दिताः॥ <br>	 
शब्देतरोद्भूतगणविशेषानाश्रयश्च सन्।  <br>
ज्ञानहेतुमनोयोगस्याश्रयो हीन्द्रियाभिधः॥	<br> 
सर्वाणि प्राप्यकारिणि कारणि यतो धियाम्।  <br>
संसृष्टं कारकं लोके तत्फलायावकल्पते॥	 <br>
सन्निकर्षस्ततस्सिद्धः सत्तयैवोपकार्यसौ।  <br>
नानवस्थातिप्रसंगौ स्वभावनियतं जगत्॥	<br> 
नीरन्ध्रेऽप्यम्बुकाचादौ दृक्प्रभादेः प्रवेशनम्। <br>
वस्तुस्वभाववैचित्र्यात् इत्येतत्सर्वसम्मतम्॥	 <br>
लौकिकोऽलौकिकश्चेति सन्निकर्षो द्विधेष्यते।  <br>
प्रथमः षड्विधस्तत्र द्वितीयस्त्रिविधो मतः॥  <br>	 
पृथवग्रं चाक्षुषं तेजोऽधिकग्रहणशक्तिमत्।  <br>
शालिकाचार्यसिद्धान्ते चक्षुर्बाह्येन तेजसा॥	 <br>
महच्चक्षुर्जनयति गृह्यते तेन चाधिकम्।  <br>
तथा शाखाचन्द्रमसौर्यौगपद्येन च ग्रहः॥	<br> 
बाह्येन ज्योतिषा चक्षुःज्योतिस्संवलितं सदा ।  <br>
दूरस्थं विपुलं चापि गृह्णातीति विदुः परे ॥  <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  श्लोक.[१८८] </span>
</h5>

<hr>
