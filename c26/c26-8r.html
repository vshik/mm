<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="According to Upanishads"> औपनिषदमतम् </p> </h4>      

<h5>श्लो.  २६.८.१ - २६.८.११ : <br>
अथौपनिषदानामप्येष सिद्धान्तसंग्रहः॥	 <br>
देहेन्द्रियमनःप्राणधीभ्योऽन्योऽनन्यसाधनः। <br>
आत्मा सेद्धव्य इति हि ब्रह्म मीमांस्यते बुधैः॥	 <br>
इन्द्रियस्य तु देवत्वं कारणत्वमुपास्यता। <br>
प्राणत्वाद्यं श्रूयतेऽतः स एवात्मेति संसयः॥	<br> 
एतादृक्संशयोच्छित्त्यै भगवान् बादारायणः। <br>
प्रावर्तयत्प्राणपादं द्वितीये लक्षणेऽन्तिमम्॥	 <br>
नेन्द्रियेष्वनुमानं स्यात् अप्राप्ते शास्त्रमर्थवत्। <br>
ज्ञानेन्द्रियाणां क्लृप्तिश्चेन्न किं कर्मेन्द्रियेषु सा॥	 <br>
करणत्वेनेन्द्रियत्वं दोषदीपाञ्जनादिषु। <br>
प्रसज्यते सहायत्वव्यवस्था त्वनियन्त्रिता॥	<br> 
उद्विग्नो ह्यन्धकारेण क्वचिदेवं ब्रवीत्यपि। <br>
किं चक्षुषा ममैतेन दृष्टं दीपेन यन्मया॥	<br> 
अतीन्द्रियस्येन्द्रियस्यासिद्धिसिद्धिविकल्पतः। <br>
पक्षाप्रसिद्ध्यादिदोषात् विजृम्भन्ते न युक्तयः॥	 <br>
शुद्धाहंकृत्युपादानं द्रव्यमिन्द्रियमुच्यते। <br>
भूतैराप्यायनं तेषां मनोऽन्नमयताश्रुतेः॥	<br> 
इन्द्रियाणां भौतिकत्वं कोचिद्वेदान्तिनो विदुः। <br>
पञ्चभूतमयत्वं च मनसः प्रतिपेदिरे॥	 <br>
शाब्दापरोक्षसिद्धान्ते मनो नेन्द्रियमिष्यते। <br>
कैश्चिदात्माऽऽपरोक्ष्यार्थं मनः करणमुच्यते॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वे. सं.[६८]. </span> 
</h5>

<hr>
