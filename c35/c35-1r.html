<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Refuting the theory of body-as-soul"> देहात्मवादनिरासः </p> </h4>    

<h5>श्लो.  ३५.१.१ - ३५.१.९  : <br>
यत्तु लोकायतः प्राह देहान्न व्यतिरिच्यते।   <br>
आत्मेति तत्र प्रत्युक्तमाचार्यैर्बादरायणैः॥	  <br>
एक आत्मन इत्यादिसूत्रेष्विति हि भाषितम्।  <br>
श्रीरङ्करादिभिः यत्तत्सारांशोऽत्रावधार्यताम्॥	<span style="color:green"><sup>[१] </sup></span> <br>	
यो मन्येतात्मधर्माणां देहभावे तु भावतः।  <br>
शरीरधर्मतां सोऽसौ देहभावेऽप्यभावतः॥	 <br> 
अतद्धर्मत्वमेवैषां किं न मन्येत बुद्धिमान्।  <br>
अपिचैते देहधर्मवैलक्षण्यान्न देहगाः॥	  <br>
ये तु रूपादयो धर्माः यावद्देहं भवन्ति ते।  <br>
प्राणचेष्टादयो न स्युः मृतावस्थे शरीरके॥	  <br>
देहधर्मश्च रूपादिः पररैप्युपलभ्यते।  <br>
नत्वात्मधर्मश्चैतन्यस्मृत्यादिरिति भाव्यताम्॥  <br>	 
किंच जीवचि देहेऽस्मिन्येषां भावोऽवगम्यते।   <br>
असत्यभावो निश्चेतुं तेषां नैव हि शक्यते॥	  <br>
कदाचित्पतितेऽप्यस्मिन् देहे देहान्तराश्रयात्।  <br>
अनुवृत्तिर्भवेदात्मधर्माणामिति शङ्क्यते॥	  <br>
न निवर्तयितुं शक्या सहसा विपरीतधीः।  <br>
इति संशयमात्रेण परपक्षो निशिद्ध्यते॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  ब्र. सू. शं.[3-3-51] </span>
</h5>

<hr>
