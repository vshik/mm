<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Regarding corrupted (incorrect, ungrammatical) sound"> अपशब्दविचारः </p> </h4>  

<h5>श्लो.  ८९.६.१ - ८९.६.१४ : <br>
अम्बाम्बेति यदा बालश्शिक्षमाणः प्रभाषते।  <br>
अव्यक्तं तद्विदां तेन व्यक्ते भवति निर्णयः॥	<span style="color:green"><sup>[१] </sup></span> <br> 
एवं साधौ प्रयोक्तव्ये योऽपभ्रंशः प्रयुच्यते।  <br>
तेन साधुव्यवहितः कश्चिदर्थोऽभिधीयते॥	 <br> 
नापभाषतवै न म्लेच्छतवै इति यद्यपि।  <br>
निषेधो वर्ततेऽथापि प्रमादो धीमतामपि॥	 <br> 
कल्पशूत्रस्मृतिग्रन्थमीमांसागृह्यकारिणः।  <br>
शिष्टाः दृष्टाः प्रयुञ्जानाः अपशब्दाननेकशः॥	<span style="color:green"><sup>[२] </sup></span> <br>
शब्दशास्त्रप्रवक्तारशास्त्रयोऽपि मुनयः पुनः।  <br>
शास्त्र एव स्खलन्तीति विवृतं तन्त्रवार्तिके॥	 <br> 
अन्तो नास्त्यपशब्दानामितिहासपुराणयोः।  <br>
मरणान्तो व्यधिरसौ यद्व्याकरणमुच्यते॥	 <br> 
इति चौशनसाः प्राहुरिति प्राह बृहस्पतिः।  <br>
दुष्टग्रहगृहीतो वा भीतो वा राजदण्डतः॥	 <br> 
पितृभ्यामभिशप्तो वा कुर्याद्व्याकरणे श्रमम् ।  <br>
वृत्तिः सूत्रं तिलाः माषाः कपत्री कोद्रवौदनः ॥	 <br> 
अजडाय प्रदातव्यं जडीकरणमुत्तमम्।  <br>
इत्थं शङ्कासंग्रहोऽथ समाधेरपि संग्रहः॥	 <br> 
रूपान्तरेण देवास्ते विचरन्ति महीतले।  <br>
ये व्याकरणसंस्कारपवित्रितमुखा नराः॥	 <br> 
यश्च व्याकुरुते वाचं यश्च मीमांसतोऽध्वरम्।  <br>
तावुभौ पुरुषौ लोके पङ्क्तिपावनपावनौ॥	 <br> 
वरं हि जातास्तिमयः गभीरे दि जलाशये।  <br>
न मानवाः व्याकरणशुद्धिहीनमुखा भुवि॥	 <br> 
ऐन्द्रं चान्द्रं च माहेशं दौर्गं कौमारमेव च।  <br>
कालापं चैवाऽऽपिशलं कातन्त्रादिकमुच्यते॥	 <br> 
अष्टादश पुराणानि चाष्टौ व्याकरणानि च।  <br>
ज्ञात्वा सत्यवतीसूनुश्चक्रे भारतसंहिताम्॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वा. प.[1-134]. </span> <br>
<span style="color:green">[२]. तन्त्र.[199]. </span> 
</h5>

<hr>
