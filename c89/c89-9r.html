<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Congruence, Correlation"> सामानाधिकरण्यम् </p> </h4>

<h5>श्लो.  ८९.९.१ - ८९.९.२० : <br>
नाम्नां द्विधैव संबन्धः सर्ववाक्येष्ववस्थितः ।  <br>
सामानाधिकरण्येन षष्ठ्या वा प्रतिपाद्यते ॥	<span style="color:green"><sup>[१] </sup></span> <br>
सामानाधिकरण्यं च धर्मः शब्दगतः स्थितः।  <br>
तस्य तात्पर्यविषयोऽप्यर्थस्ताच्छब्द्यमश्नुते॥	 <br> 
सामानाधिकरण्यं तत्तादात्म्यमिति कीर्त्यते।  <br>
विरोधैकान्तसिद्धान्ते तत्स्वरूपैक्यलक्षणम्॥	 <br> 
तद्धि तावद्धर्मधर्मिजातिव्यक्त्यादिषूच्यते।  <br>
धर्मधर्मिविभेदे तु सर्वथा नैक्यसंभवः॥	 <br> 
धर्मभेदे तदायत्तो धर्मिभेदः व्यवस्थितः।  <br>
स सिद्धान्तस्सौगतानामिति धीमद्विनिश्चितः॥ <br>	 
तादात्म्यं तु विदुः केचित् ये भेदाभेदलक्षणम्।  <br>
जातिव्यक्त्यादिषु तथा तादात्म्यमुपयन्ति ते॥	 <br> 
अनेकान्तविदस्ते स्युः भाट्टास्तन्मार्गयायिनः।  <br>
भर्तृप्रपञ्चादयश्च तन्मार्गस्य प्रवर्तकाः॥	 <br> 
धर्मधर्म्यादिषु भिदावादिभिस्तार्किकैः मतः।  <br>
धर्म्यैक्ये धर्मयोर्भेदः धर्मैक्योऽपि च धर्मिणोः॥	 <br> 
विशिष्टयोरप्यभेदः तथा शुद्धविशिष्टयोः।  <br>
तत्सिद्धान्ते तु तादात्म्यं वदितुं बहुधोचितम्॥ <br>	 
सामानाधिकरण्येन चैवं तादात्म्यलक्षणम्।  <br>
ऐक्यं त्रिधा विशुद्धैक्यं विशिष्टैक्यं भिदाऽभिधा॥ <br>	 
अखण्डरससस्त्वैक्यं चतुर्धाचोपपादितम्।  <br>
सत्यादिशोधकवचस्स्वतद्व्यावृत्तिमार्गतः॥	 <br> 
तत्त्वमस्यादिवाक्येषु चान्वयेनोपलक्षणात्।  <br>
सर्वं खल्विदमित्यादौ मिथ्यार्थोरोपणेन तु॥ <br>	 
ज्योतींषि विष्णुरित्यादौ बाधया चोपपादितम्।  <br>
ययाकयाऽपि विधया निर्विशेषं सुरक्षितम्॥	  <br>
ऐक्याध्यासापवादाश्च विशेषणविशेष्यता।  <br>
सामानाधिकरण्यं च चतुर्धेत्यप्यवादिषुः॥	  <br>
विप्रो ब्रह्मणा इत्यादौ विशुद्धैक्यं व्यवस्थितम्।  <br>
इदं रजतमित्यादौ अध्यासस्स्याद्विवक्षितः॥	  <br>
देह आत्मेत्यादिदेशे त्वपवादः प्रकीर्त्यते।  <br>
नीलमुत्पलमित्यादौ स्याद्विशेषणतेति च॥	  <br>
सविशेषब्रह्मविदः तत्त्वत्रयविदश्च ये।  <br>
सर्वत्र तेषां तादात्म्यं विशिष्टाद्वैतलक्षणम्॥	  <br>
अविरोधान्तरङ्गत्वजातिभोगाद्यभेदतः।  <br>
एकोक्तिरपृथक्सिद्धेः देशकालदशादिभिः॥	  <br>
परिणामविदो ये च भेदाभेदविदोऽपि च।  <br>
अनेकान्तविदां तेषां तत् भेदाभेदलक्षणम्॥	  <br>
संप्रदायप्रभेदेन विवक्षाभेदतोऽपिवा।  <br>
वेदान्तिनां भिदा तत्र विश्रुतेत्युपरम्यते॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. तन्त्र.[535]. </span>
</h5>

<hr>
