<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Classification of अलङ्कार s (Rhetorics)"> आलङ्कारिकविभागः  </p> </h4>     

<h5>श्लो.  ८९.२.१ - ८९.२.१५ : <br>
चतुर्धा वाचकश्शब्दः जातिवाचक आदिमः।  <br>
द्वितीयो गुणवाची स्यात् तृतीयः कर्मवाचकः॥	<span style="color:green"><sup>[१] </sup></span> <br> 
द्रव्यवाची तुरीयः स्यात् तेषां विवरणं त्विदम्।  <br>
अनुप्राणनहेतुर्यः धर्मः तस्य हि वाचकः॥  <br>	 
जातिवाचक इत्युक्तः तत्रानुप्राणनं पुनः।  <br>
विशेषतोयाऽऽकाङ्क्षा स्यात् शान्तिस्तस्या इतीर्यते॥ <br>	 
जातिः प्राणप्रदात्रीति चात एवाभिधीयते।  <br>
अर्थस्यानुप्राणितस्य सिद्धधर्मो विशेषणम्॥	  <br>
यत्स्यात्तद्वाचकश्शब्दः गुणवाचक उच्यते।  <br>
तादृशो यस्साध्यधर्मः तद्वाची कर्मवाचकः॥	  <br>
एतत्र्त्रितयसंयुक्तं वस्तु द्रव्यमितीर्यते।  <br>
तद्वाचको द्रव्यवाचीत्येव प्राज्ञैरनूदितम्॥	  <br>
जातिसामान्यमित्याद्या जातिमात्रस्य वाचकाः।  <br>
व्यक्तिस्सवरूपमित्याद्या व्यक्तिमात्रस्य वाचकाः॥	 <br> 
गोघटाश्वादयो जातिविशिष्टव्यक्तिवाचकाः।  <br>
गणादिवाचकाश्शब्दाः द्रव्यपर्यन्तबोधकाः॥	  <br>
असौत्रोऽपि च मत्त्वर्थीयादिस्तद्गणवाचिनः।  <br>
निष्कर्षप्रतिरुद्धायाः शक्तेरुत्तम्भको मतः॥	<span style="color:green"><sup>[२] </sup></span> <br> 
वैभवात्क्वचिदायातः भूरिकेवदर्शनात्।  <br>
नचेत्तेषामसाधुत्वप्रसङ्गो दुर्निवारणः॥	  <br>
गुणैकनियतास्तावद्गग्धरूपरसादयः।  <br>
गन्धत्वादिव्यवच्छिन्नगन्धादिगुणवाचिनः॥	  <br>
तेषां न द्रव्यपर्यन्ता वृत्तिः क्वचन दृश्यते।  <br>
न गन्धः पद्ममित्यस्ति सामानाधिकरण्यधीः॥	  <br>
सामान्यतश्च शब्दानामर्था अपि चतुर्विधाः।  <br>
मुख्यो गौणो लाक्षणिकस्तात्पर्यार्थ इति श्रुता॥	  <br>
स्याद्वाचको लाक्षणिको व्यञ्जकश्चेति च त्रिधा।  <br>
इतिचाप्यपरैरालंकारिकैः प्रविभज्यते॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. सि.[6 परि]. </span> <br>
<span style="color:green">[२]. स. सि.[4-81]. </span>
</h5>

<hr>
