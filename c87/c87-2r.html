<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Stating the variety"> पार्थक्यनिरूपणम् </p> </h4>     

<h5>श्लो.  ८७.२.१ - ८७.२.१९ : <br>
तत्रानुमानमेवेदं बौद्धैर्वैशेषिकैश्श्रितम् ।  <br>
भेदस्सांख्यादिभिस्त्विष्टः न सूक्तं भेदकारणम् ॥  <span style="color:green"><sup>[१] </sup></span> <br> 
पदमभ्यधिकाभावात् स्मारकान्न विशिष्यते।  <br>
यदाधिक्यं भवेत्किंचित् तत्पदस्य न गोचरः॥	<span style="color:green"><sup>[२] </sup></span> <br>
धूमादौ देशकालादिद्वारा त्ववगते सति।  <br>
संबव्धनियमे तेन गमकत्वं प्रतीयते॥	 <br> 
शब्दस्य गमकत्वं तु प्राग्वृद्धेभ्योऽवगमुयते।  <br>
न संबन्धान्तरं तत्र नचाप्यत्रात्मसंश्रयः॥	<span style="color:green"><sup>[३] </sup></span> <br> 
वृद्धेषु पूर्वपूर्वेषु गमकत्वं हि गृह्यते।  <br>
अथोत्तरोत्तरेषां तु गमकत्वग्रहो भवेत्॥	 <br> 
यावन्तो यादृशा येच यदर्थप्रतिपादने।  <br>
वर्णाः प्रज्ञातसामर्थ्याः ते तथैवावबोधकाः॥	 <br> 
तेषां तु गुणभूतानामर्थप्रत्यायनं प्रति।  <br>
साहित्यमेकवक्तृत्वं क्रमश्चापि विवक्षितः॥	 <br> 
तस्माद्गमततैवादावभिधायकता ततः।  <br>
ज्ञायते तन्निमित्तेति संज्ञासंज्ञित्वलक्षणा॥	 <br> 
प्रसिद्धा हीन्द्रियं लिङ्गं अभिधायकमित्यपि।  <br>
एवमन्येऽपि गमकविशेषाः तत्र चेन्दियम्॥	 <br> 
सत्तामात्रेण गमयत्यर्थं सन्निहितं पुनः।  <br>
यत्तु व्याप्यतया ज्ञायमानं लिङ्गं तदुच्यते॥	  <br>
"गमकं व्यापकस्यैतत्, यत्त्वेतदभिधायकम्। गमकत्वस्यावगमादेव तद्गमयत्यदः॥"  <br>	 
तत्संज्ञापरपर्यायमभिधायकतात्मकम्।  <br>
संबन्धमध्यवस्यन्ति नान्यमित्यवधार्यते॥	 <br> 
औत्पत्तिकस्स शब्दस्यार्थेनेत्येष हि विश्रुतः।  <br>
यस्त्रिप्रमाणक इति चोपमाने निरूपितः॥	<span style="color:green"><sup>[४] </sup></span> <br> 
वाक्यार्थे तु पदार्थेभ्यस्संबन्धानुभवादृते।  <br>
बुद्धिरुत्पद्यते तेन भिन्नऽसावक्षबुद्धिवत्॥	 <br> 
संकेतमूलो वेदस्स्याच्चेष्टावद्बोधकत्वतः।  <br>
शब्दत्वाद्वा देवदत्तनिनदादिवदित्यसत्॥	 <br> 
संकेतयितुरज्ञानात्संप्रदायेऽपि संतते।  <br>
बोधकत्वं ततो नित्यमनुमानं तु बाधितम्॥	 <br> 
यथा वह्नौ दाहकता यथा बोदकतेन्द्रिये।  <br>
तथा शब्दे गमकता दृष्टा स्वभाविकी च सा॥ <br>	 
तस्याश्च ग्रहणं चापि शब्दे लिङ्गवदिष्यते।  <br>
तथाऽपि शब्दो नार्थस्य लिङ्गं भवितुमर्हति॥	 <br> 
बोध्यबोधकभावोऽत्र संबन्धोऽन्यत्रचापरः।  <br>
व्याप्यव्यापकभावस्स्यात् धीद्वारं तु द्वयोस्समम्॥  <br>	
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[410]. </span> <br>
<span style="color:green">[२]. श्लोक.[432]. </span> <br>
<span style="color:green">[३]. न्या. र.[503]. </span> <br>
<span style="color:green">[४]. मानमेय.[411]. </span>
</h5>

<hr>
