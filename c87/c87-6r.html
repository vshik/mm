<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Difference of opinion"> प्रकारान्तरम् </p> </h4>  

<h5>श्लो.  ८७.६.१ - ८७.६.१३ : <br>
नान्तरीयकताऽभावाच्छब्दानां वस्तुभिस्सह।  <br>
नार्थसिद्धि्स्ततस्ते हि वक्त्रभिप्रायसूचकाः॥	<span style="color:green"><sup>[१] </sup></span> <br>
इति कीर्तिवचोमूलो विचारोऽत्रावधार्यताम्।  <br>
व्यवहाराविसंवादान्मानतेन्द्रियलिङ्गयोः॥	<span style="color:green"><sup>[२] </sup></span> <br>
आप्तवादाविसंवादाच्छब्दः प्रामाण्यमृच्छति।  <br>
पूर्वं वाक्यं लिङ्गभूतं वक्तुर्ज्ञानावधारणे॥	<span style="color:green"><sup>[३] </sup></span> <br>
वक्तृज्ञानप्रसूतं हि वाक्यं तत्कार्यमिष्यते।  <br>
कार्यात्करणसिद्धिश्च सर्वेषामपि सम्मता॥	 <br> 
ततश्च पुंवाक्यमात्रं न शास्त्रमभिधीयते।  <br>
नन्वर्थ एव प्रथमं पुंवाक्येनावगम्यते॥	 <br> 
अन्यथा तु कथं वक्तुः धीर्विशिष्टाऽनुमीयते ।  <br>
अर्थेनैव विशेषो हि निराकारतया धियाम् ॥	<span style="color:green"><sup>[४] </sup></span> <br>
नचाप्रतीतेनार्थेन विशेषो ह्यवगम्यते ।  <br>
अत्र ब्रूते यथार्थत्वशङ्कयाऽर्थो न निश्चितः ॥	 <br> 
अनिश्चितो नहि ज्ञात इति तात्पर्यसंग्रहः ।  <br>
वाक्याद्वाक्यार्थानुमानमादिनस्सौगतानुगाः ॥	 <br> 
वैशेषिकाश्च गुरवः वक्तृज्ञानानुमाविदः ।  <br>
तत्रापि गुरवो लोकवाक्यमात्रानुमाविदः ॥	 <br> 
अपौरुषेयमेवैकं शास्त्रं वाक्यचयात्मकम् ।  <br>
तत्रापि चोदना शास्त्रं नाभिधेति विनिर्णयः ॥	 <br> 
आप्तवादाविसंवादादत्र चेदनुमानता ।  <br>
निर्णयस्तावता सिद्ध्येद्बुद्ध्युत्पत्तिर्न तत्कृता ॥	<span style="color:green"><sup>[५] </sup></span> <br>
अन्यदेव हि सत्यत्वमाप्तवाक्यत्वहेतुकम् ।  <br>
वाक्यार्थश्चान्य एवेति ज्ञातः पूर्वतरं ततः ॥	 <br> 
तत्रचेदाप्तवादेन सत्यत्वमनुमीयते ।  <br>
वाक्यार्थप्रत्ययश्चात्र कथं वाऽनुमितिस्त्विति ॥  <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. सं. वा.[500 श्लो.]. </span> <br>
<span style="color:green">[२]. न्या. र.[402]. </span> 
<span style="color:green">[३]. श्लोक.[418]. </span> <br>
<span style="color:green">[४]. न्या. कु.[3 स्त.]. </span>
<span style="color:green">[५]. श्लोक.[913]. </span>

</h5>

<hr>
