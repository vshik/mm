<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Unresolved functions/tendencies"> अपर्यवसिता वृत्तिः </p> </h4>   

<h5>श्लो.  ८८.५.१ - ८८.५.१० : <br>
अवस्थानेऽपि चेकत्र मुख्यवृत्तेरसौ पुनः।  <br>
तात्पर्यवृत्तिरन्यत्र दूरे संक्रमतेऽन्यथा॥	<span style="color:green"><sup>[१] </sup></span> <br> 
सामान्यतः प्रयोगेऽपि विशेषावगतिः कथम्।  <br>
तात्पर्यवृत्तिरभिधावृत्तेरपि बलीयसी॥	  <br>
यत्परस्स हि शब्दार्थ इति तस्माद्विदुर्बुधाः।  <br>
प्रवृत्तिशास्त्राणां यस्मात्तात्पर्यनिर्णये॥	  <br>
पदार्थपर्यवसितोऽभिधाव्यापार इष्यते।  <br>
तथापि तात्पर्यवृत्तिरपर्यवसिता मता॥	 <br> 
अपर्यवसिता वृत्तिर्यत्र तत्रैकवाक्यता।  <br>
सा पर्यवसिता या स्यात्पदे वाक्ये च केवले॥	 <br> 
गुणसंबन्धो गौणी लक्षणा शक्ययोगयतः।  <br>
तात्पर्यशक्तिः तात्पर्यनिर्णयात्सा बलीयसी॥	 <br> 
तां लक्षणां केचिदाहुः बोध्यसंबन्धरूपतः।  <br>
असतोऽपि हि शब्दोत्थज्ञानगोचरतेष्यते॥	 <br> 
तथाऽगृहीतसंबन्धाः पदार्था एव सर्वशः।  <br>
आगमार्थं बोधयन्तः बलीयांसो भवन्ति हि॥	<span style="color:green"><sup>[२] </sup></span> <br> 
नियमस्मरणापेक्षाल्लिङ्गात्प्रबल आगमः।  <br>
विशेषतश्च वेदस्य निर्दोषत्वाद्बलिष्ठता॥	 <br> 
अव्युत्पन्नश्शब्दराशिः स्वस्वरूपं हि बोधयेत्।  <br>
अतश्च देवताशब्दः स्वरूपे पर्यवस्यति॥	 <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. र.[909]. </span> <br>
<span style="color:green">[२]. न्या. र.[367]. </span>
</h5>

<hr>
