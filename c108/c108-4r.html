<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Habitual practice"> अभ्यासः </p> </h4>       

<h5>श्लो.  १०८.४.१ - १०८.४.१५ : <br>
अभ्यास एव सर्वत्र सुखादीनां नियामकः। <br>
कालदेशदशाभिन्नस्वभावात् व्यवस्थितः॥	  <br>
नहि वस्तु स्वभावेन पुरुषार्थत्वमश्नुते। <br>
तथात्वे सर्वदा सर्वं सर्वेषां स्याद्व्यवस्थया॥	  <br>
सुखाय वा स्याद्दुःखाय नचैवं त्वव्यवस्था। <br>
सुखदुःखव्यवस्थेयं दुर्निरूपा हि धीमतम्॥	  <br>
तथाचोक्तं पुराणेऽपि पराशरमहर्षिणा। <br>
मनःप्रीतिकरः स्वर्गः नरकस्तद्विपर्ययः॥	  <br>
वस्त्वेकमेव दुःखाय सुखायेर्ष्यागमाय च । <br>
कोपाय च ततस्तस्माद्वस्तु वस्त्वात्मकं कुतः॥	  <br>
तदेव प्रीतये भूत्वा पुनर्दुःखाय जायते। <br>
तदेव कोपाय ततः प्रसादाय च जायते॥	  <br>
तस्माद्दुःखात्मकं नास्ति नच किंचित्सुखात्वकम्। <br>
संस्कारात्मा वासनैव सुखदुःखव्यवस्थितिः॥	  <br>
हिंस्त्राहिंस्त्रे मृदुक्रूरे धर्माधर्मावृतानृते। <br>
तद्भाविताः प्रपद्यन्ते तत्तस्मात्तस्य रोचते॥	  <br>
पशुहिंसादिसंबन्धे यज्ञे तुष्यन्ति हि द्विजाः। <br>
तेभ्य एव हि यज्ञेभ्यः शाक्याः क्रुध्यन्ति पीडिताः॥ <br>	 
अग्नेश्शीतेन तोयस्य तृषा भक्तस्य च क्षुधा। <br>
क्रियते सुखकर्तृत्वं तद्विलोमस्य चेतरैः॥	  <br>
क्षुत्तृष्णोपशमं तद्वत् शीताद्युरशमं सुखम्। <br>
मन्यते बालबुद्धित्वात् दुःखमेव हि तत्पुनः॥	  <br>
अत्यन्तस्तिमिताङ्गानां व्यायामेन सुखैषिणाम्। <br>
भ्रान्तिज्ञानावृक्षाणां प्रहारोऽपि सुखायते॥	  <br>
तथा सौगतगाथाऽपि गीयते सार्वलौकिकी। <br>
परिव्राट्कामुकशुनामेकस्यां प्रमदातनौ॥	  <br>
कुणपः कामिनि भक्ष्यमिति तिस्त्रो विकल्पनाः। <br>
अथौपनिषदानां च श्रुता माण्डूक्यकारिका॥	  <br>
यं भावं दर्शयेद्यस्य तं भावं स तु पश्यति। <br>
तं चावति स भूत्वाऽसौ तद्ग्रहस्समुपैति तम्॥	<span style="color:green"><sup>[१] </sup></span> <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. गौ. का.[2-29]. </span>
</h5>

<hr>
