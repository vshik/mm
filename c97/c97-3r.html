<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Condition/Feeling of Oppressed and Oppresor"> बाध्यबाधकभावः </p> </h4>     

<h5>श्लो.  ९७.३.१ - ९७.३.१५ : <br>
अथ प्रमाणयोर्बाध्यबाधकत्वव्यवस्थितिः। <br>
अनन्यथासिद्धतैव बाधकत्वे प्रयोजिका॥	 <br> 
अन्यथासिद्धतैव या तु सा बाध्यत्वप्रयोजिका। <br>
उभयं सावकाशत्वानवकाशक्वमूलकम्॥	 <br> 
अन्थासिद्धता नाम माने विषयसत्यताम्। <br>
अन्तरेणात्मलाभस्स्यादवकाशो द्विधा मतः॥	 <br> 
आद्यो द्विचन्द्रादिवत्स्यात् अप्रमामपदार्हता। <br>
विषयान्तरलाभोऽन्त्यः भवेत् होमविधाविव॥	 <br> 
प्राप्तबाधोऽप्राप्तबाध इति स द्विविधो मतः। <br>
आद्यः प्रमेयापाहरः यो दाशमिक इष्यते॥	 <br> 
अन्त्यो मूलोच्छेदरूपः तार्तीयीकस्य इष्यते। <br>
साधारमस्य शास्त्रस्य विशेषविषयादिना॥	 <br> 
संकोचः क्लृप्तरूपस्य प्राप्तबाधोऽयमुच्यते। <br>
कल्प्यस्य कक्लृप्तशास्त्रेण शैघ्रूयान्मूलनिकृन्तने॥  <br>	 
फलापहारादप्राप्तबाध एषोऽभिधीयते। <br>
अथ तस्य प्रपञ्चोऽयं विदितो लोकवेदयोः॥	  <br>
बाध्यतेऽनन्यथासिद्धेनान्यथासिद्धतास्पदम्। <br>
तथा निरवकाशेन सावकाशं विशेषतः॥	  <br>
नैमित्तिकेन नित्यं च ऋत्वर्थं पुरषार्थतः। <br>
पूर्वं परेणातिदिष्टमुपदिष्टेन बाध्यते॥	  <br>
सफलं निष्फलेनापि ह्यदृष्टं चापि दृष्टतः। <br>
बाध्यते चाप्युपादेयमनुपादेयतावता॥	  <br>
श्रौतेन बाध्यते स्मार्तं प्रबलेनापि दुर्बलम्। <br>
प्रधानेनाङ्गभूतं च लाघवेनापि गौरवम्॥	  <br>
अपेक्षितविधानेन विधानमनपेक्षितम्। <br>
भूयसा चाल्पबाधस्यात् रूढ्य्या योगः प्रबाध्यते॥ <br>	 
एवमाद्यवगन्तव्यं नास्त्यन्तो विस्तरस्य हि। <br>
सिद्धानुगममात्रं तु कर्तुं युक्तं परीक्षकैः॥	  <br>
एवं दोषनिरुक्तीनां सरणिः स्य़ात्प्रदर्शिता। <br>
अथ न्यायनिरुक्तीनां सरणीश्च प्रदर्श्यते॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
