<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Difference in Assertions"> वाक्यभेदः </p> </h4>    

<h5>श्लो.  ९७.१.१ - ९६.१.१६ : <br>
प्राप्ते कर्मणि नानेको विधातुं शक्यते गुणः। <br>
अप्राप्ते तु विधीयन्ते बहवोऽप्येकयत्नतः॥	 <br> 
श्रौतव्यापारनानात्वे शब्दानामतिगौरवम्। <br>
एकोक्त्यवसितानां तु नार्थाक्षेपो विरुध्यते॥	 <br> 
वाक्यार्थविधिरन्याय्यः श्रुत्यर्थविधिसंभवे। <br>
पदान्तरार्थो वाक्यार्थः समानार्थोऽपरो मतः॥	 <br> 
विधिर्लघ्वर्थविषयः शान्ताकांक्षो भवेद्यदि। <br>
भारो लाघवतर्काख्यमीमांसाया न युज्यते॥	 <br> 
करोत्यपरपर्यायभावना त्वेककर्मिका। <br>
अतस्त्वनेकोद्देश्यत्वे वाक्यभेदः प्रवर्तते॥	 <br> 
विधेयतोद्देश्यता चाप्येका कृतिनिरूपिता। <br>
अतो विधेयभेदेऽपि तद्भेदो दुर्निवारणः॥	 <br> 
वाक्यभेदो वाक्यदोषः पददोषस्तु लक्षणा। <br>
पदवाक्यसमावेशे गुणे त्वन्याय्यकल्पना॥	 <br> 
विधेयमात्रं वोद्देश्यमात्रं स्वरसवाहतः। <br>
समर्पयेदेकपदं स चैकप्रसरो मतः॥	  <br>
तद्भङ्गलक्षणः कश्चिद्वाक्यबेदः प्रकीर्त्यते। <br>
अंशभेदे वाक्यभेदः कश्चिद्गौरवलक्षणः॥	 <br> 
त्रिकद्वयसमावेशात्कश्चिद्वैरूप्यलक्षणः। <br>
उद्देश्यत्वानुवाद्यत्वप्रधानत्वत्रिकं क्वचित्॥	 <br> 
उपादावविधेयत्वगुणत्वत्रितयं क्वचित्। <br>
मानान्तरेण सिद्धस्य या स्यान्निर्दिश्यमानता॥ <br>	 
विधेयस्यान्वयित्वेन तदुद्देश्यत्वमुच्यते। <br>
मानान्तरेण सिद्धस्य पुनश्च श्रूयमाणता॥	 <br> 
भवेत्तदनुवाद्यत्वं प्रधानत्वं गुणान्वयः। <br>
पुंसाऽनुष्ठयिमानत्वमुपादेयत्वमिष्यते॥	 <br> 
अप्राप्तत्वयुता वाक्यवेद्यता स्याद्विधेयता। <br>
गुणत्वं विहितत्वं स्यादङ्गत्वेन च कर्मणः॥	 <br> 
यद्वृत्तयोगः प्राथम्यं द्वयमुद्देश्यलक्षणम्। <br>
तद्वृत्तमेवकारश्च स्यादुपादेयलक्षणम्॥	 <br> 
येषामाख्यातशब्दानां यदप्याद्युपबन्धनात्। <br>
विधिशक्तिः प्रणश्येत्तु ते सर्वत्राभिधायकाः॥	 <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
