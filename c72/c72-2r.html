<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Opinion of कुमारिल"> कुमारिलाभिप्रायः </p> </h4>     

<h5>श्लो.  ७२.२.१ - ७२.२.१६ : <br>
तेनेन्द्रियार्थसंबन्धे विद्यमाने स्मरन्नपि।  <br>
विकल्पयन् स्वधर्मेण वस्तु प्रत्यक्षवान्नरः॥	 <br> 
नहि प्रविष्टमात्राणामुष्णाद्गर्भगृहादिषु।  <br>
अर्था न प्रतिभान्तीति गृह्यन्ते नेन्द्रियैः पुनः॥ <br>	 
यथा त्वाभासमात्रेण पूर्वं ज्ञात्वा स्वरूपतः।  <br>
पश्चात्तत्रावबुध्यन्ते तथा जात्यादिधर्मतः॥	 <br> 
यदि त्वालोच्य संमील्य नेत्रे कश्चिद्विकल्पयेत्। <br> 
न स्यात्प्रत्यक्षता तस्य संबन्धाननुसारतः॥	 <br> 
वृद्धप्रयोगगम्याश्च शब्दार्थास्सर्व एव नः।  <br>
तेन यत्र प्रयुक्तोऽयं न तस्मादपनीयते॥	 <br> 
सिद्धानुगममात्रं हि कर्तुं युक्तं परीक्षकैः।  <br>
न सर्वलोकसिद्धस्य लक्षणेन निवर्तनम्॥	 <br> 
संबद्धं वर्तमानं च गृह्यते चक्षुरादिना।  <br>
सामान्यं वा विशेषो वा ग्रह्यं नात्र विवक्ष्यते॥	 <br> 
न शब्दाभेदरूपेण बुद्धिरर्थेषु जायते।  <br>
प्राक्शब्दाद्यादृशी बुद्धिः शब्दादपि हि तादृशी॥	 <br> 
जात्याद्यर्थान्तरं तस्मात्तद्रूपेष्वेव वस्तुषु।  <br>
विकल्प्य जायते बुद्धिरित्याद्यत्रैव विस्तरः॥	 <br> 
न सोऽस्ति प्रत्ययो लोके यः कालानुगमादृते।  <br>
अनुविद्धमिव ज्ञानं सर्वं कालेन जायते॥	 <br> 
न सोऽस्ति प्रत्ययो लोके यो देशानुगमादृते।  <br>
अनुविद्धमिव ज्ञानं सर्वं देशेन जायते॥	 <br> 
न सोऽस्ति प्रत्ययो लोके यश्शब्दानुगमादृते।  <br>
अनुविद्धमिव ज्ञानं सर्वं शब्देन जायते॥	 <br> 
न सोऽस्ति प्रत्ययो लोके यस्सत्त्वानुगमादृते।  <br>
अनुविद्धमिव ज्ञानं सर्वं सत्त्वेन गृह्यते॥	 <br> 
चतुर्षु चैषु न्यायेषु द्वयं मीमांसकैर्मतम्।  <br>
अतः कालश्च देशश्च सकलेन्द्रियगोचरः॥	 <br> 
तृतीयस्तु पुनः प्रायो वैयाकरणसम्मतः।  <br>
निर्विकल्पकविज्ञानस्थापनाय स खण्ड्यते॥	 <br> 
तुरीयस्तु सदद्वैतवादिसिद्धान्तसंमतः।  <br>
निर्विशेषपरब्रह्मापरोक्षत्वाय संश्रितः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
