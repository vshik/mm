<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Purpose"> उद्देशः </p> </h4>    

<h5>श्लो.  ४०.१.१ - ४०.१.१६ : <br>
गुणाः प्रधानं सांख्यानां त्रयस्सत्त्वादिलक्षणाः।   <br>
अप्रधानं याज्ञिकानां मतं द्रव्यादिलक्षणम्॥   <br>	 
शक्त्यादयो गुणाः प्रोक्ता ह्यर्थशास्त्रविशारदैः।    <br>
शोभादयो गुणास्त्विष्टाः काव्यालङ्कारवेदिभिः॥	    <br>
शुक्लादयो गुणाः केचित्तार्किकैः परिभाषिताः।    <br>
दोषप्रतिद्वन्द्वितया गुणास्स्युस्सर्वसम्मताः॥	    <br>
रज्ज्वादिकं तु संघातं वस्त्वस्ति गुणशाब्दितम्।    <br>
तस्मात्सामान्यतो दृष्टौ वस्तुमात्रं गुणो मतः॥	    <br>
तथैव सर्वश्शब्दो दि वस्तुमात्रे प्रयुज्यते।    <br>
तथापि पारिभाषिक्या वृत्त्या शास्त्रे व्यवस्थितिः॥	    <br>
गुणे द्रव्यव्यपेक्षेऽपि द्रव्येऽपि गुणकाङ्क्षिणि।    <br>
अन्योन्यनिरपेक्षे च गुणद्रव्ये प्रसिद्ध्यतः॥	    <br>
सर्वेषां वासना प्रायस्तर्कशास्त्रानुसारिणी।    <br>
यतः पदार्थसंशुद्ध्यै शास्त्रमेतत्प्रवर्तितम्॥	    <br>
अतस्तदनुरोधेन गुणोद्देशोऽत्र गृह्यते।    <br>
रूपं रसस्ततो गन्धस्स्पर्शस्संख्या ततः परम्॥	   <br> 
परिमाणं पृथक्त्वं च संयोगस्तदनन्तरः।    <br>
विभागश्च परत्वं चापरत्वं बुद्धिरेवच॥	   <br> 
ततस्सुखं दुःखमिच्छा द्वेषो यत्नो गुरुत्वकम्।    <br>
द्रवत्वस्नेहसंस्काराः शब्दोऽदृष्टं गुणा इमे॥	    <br>
न गुणनां पृथक्सत्ता व्यवहारो द्रव्यसत्तया।    <br>
इति केचित्तार्किकाश्च प्राहुरित्यपि दृश्यते॥	    <br>
स्वरूपमेव संबन्धः स स्वभावनिबन्धनः।    <br>
इत्याहुर्गुणगुण्याद्योस्समवायं द्विषन्ति ये॥	    <br>
विशेषसामान्यभेदात् गुणान् द्वेधा विदुर्बुधाः।    <br>
सामान्यद्रव्यवृत्तित्वे सामान्यगुणतेष्यते॥	    <br>
विशेषद्रव्यवृत्तित्वे तत्त्वं प्राहुः कुमारिलाः।    <br>
रूपं गन्धो रसः स्पर्शः स्नेहस्सांसिद्धिको द्रवः॥	    <br>
बुद्ध्यादिभावनान्ताश्च शब्दो वैशेषिका गुणाः।    <br>
संख्यादिरपरत्वान्तः द्रवोऽसांसिद्धिकस्तथा॥	    <br>
गुरुत्ववेगौ सामान्यगुणा इति हि तार्किकाः।    <br>
अथ रूपादिवस्तूनां विकल्पोऽप्यवधार्यताम्॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
