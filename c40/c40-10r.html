<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Association"> संयोगः </p> </h4>      

<h5>श्लो.  ४०.१०.१ - ४०.१०.१३ : <br>
अप्राप्तिपूर्विका प्राप्तिः संयोगस्सार्वलौकिकः।  <br>
अबाधिता प्रतीतिश्च संयुक्त इति तद्वति॥	<span style="color:green"><sup>[१] </sup></span> <br>	
नान्यथाऽवयवी सिद्ध्येत् उत्पत्तिरपि पाकजा।  <br>
न स्याच्च जगतः सृष्टिः तथा यन्त्रादिकल्पना॥	  <br>
आलानादिविनिर्णयः संसर्गश्चेन्द्रियार्थयोः।  <br>
संबन्धो बीजजलयोः शौचाशौचव्यवस्थितिः॥	  <br>
न स्याच्छब्दोत्पत्तिरपि जगत्स्यादपि निश्चलम्।  <br>
विभोर्न च्छिद्रमणुना नाणूनां विभुना च तत्॥	  <br>
यथाप्रमाणं संबन्धमात्रमेव तयोर्भवेत्।  <br>
न विभज्यते गच्छद्भिः न विहन्ति गतिं च यत्॥  <br>	 
अस्पर्शत्वात्तथाभूतं विभु वाऽविभु वाऽस्तितहि ।  <br>
कौमारिलास्त्वजमपि संयोगं श्रोत्रशब्दयोः॥	  <br>
विभ्वोरिच्छन्ति तत्पक्षे स्याद्विभागोऽपि तादृशः।  <br>
इत्याक्षेपस्तार्किकाणां नचेष्टापत्तिसंभवः॥	  <br>
विरोधस्य परित्यागप्रसङ्गादिति तात्त्विकाः।  <br>
इति वैशेषिकाः प्राहुरेषा सौगतपद्धतिः॥	  <br>
असिद्धः क्षणभङ्गेन सोयोगस्स्यात्सहेतुकः।  <br>
स्याच्चाविरलदेशस्योत्पत्त्या वा सिद्धिरन्यथा॥	  <br>
तस्मात्योगसंबन्धो विकल्प इति ते विदुः।  <br>
संबन्धतत्त्वापलापः प्राग्रूपं शून्यसंपदः॥	  <br>
नैरन्तर्यं त्वान्तरालाभावस्संयोग एव चेत्।  <br>
अभावस्स्यादसन् तुच्छः न कार्ये नापि कारणम्॥	 <br> 
संयोगेऽन्तर्भावयन्ति पदार्थं कर्मलक्षणम्।  <br>
द्रव्योरेव संयोगनियमं न प्रचक्षते॥	  <br>
अतीतेऽनागते चापि संयोगस्यास्ति संभवः।  <br>
समकालियोरेव संयोग इत नेष्यते॥
</h5>

<hr>

<h5>विवरणम्  </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  स. सि.[5-52] </span>
</h5>

<hr>
