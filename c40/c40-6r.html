<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Number">  संख्या </p> </h4>      

<h5>श्लो.  ४०.६.१ - ४०.६.११ : <br>
सर्ववस्तुषु संख्याया व्यवहारो हि दृश्यते।  <br>
तेन संख्याऽतिरिक्तोऽर्थः सा चैकत्वादिलक्षणा॥	   <br>
बहुत्वं नातिरिक्तं स्यात्किंतु त्रित्वादिलक्षणम्।   <br>
इति प्राभाकराः प्राहुः अथ कौमारिलाः पुनः॥	   <br>
वैशेषिकादिवत्संख्यां गुण इत्यभिमन्वते।   <br>
द्रव्य एवहि दृश्यन्ते व्यवहारस्तु भूयसा॥	   <br>
संख्यायामपि संख्यायाः व्यवहारस्य दर्शनात्।   <br>
अनवस्था प्रसज्येत यदि संख्याऽतिरिच्यते॥	   <br>
गुणादावपि संख्यायाः व्यवहारस्य दर्शनम्।   <br>
एकार्थसमवायादिसंसर्गादन्यथा भवेत्॥	   <br>
अपेक्षा बुद्धिरेव स्यात्संख्या द्वित्वादिलक्षणा ।   <br>
अपेक्षाबुद्धिजन्यं तत् इति प्राञ्चः प्रचक्षते ॥	   <br>
संघातः पुनरेकत्वमिति संख्यापलापिनः ।   <br>
ऐक्यं भेदाभावरूपमिति भूषणनिर्णयः ॥	   <br>
स्वरूपभेद एव स्यात् द्वित्वाद्यपि च तन्मते ।   <br>
वस्तुतस्सर्ववस्तूनि संख्या ग्रसितुमर्हति ॥	   <br>
वनादौ नियतापेक्षाबुद्ध्यभावेऽपि दृश्यते ।   <br>
बहुत्वं न शतत्वादि तद्बहुत्वातिरिक्ताता ॥	   <br>
इति श्रीधरसिद्धान्तः तत्र चोदयनः पुनः ।   <br>
सेनेयं महती याति सैषा सेना महत्तरा ॥	   <br>
इत्यादिव्यवहारेण ह्यतिरेकं निषेधति ।   <br>
त्रित्वाद्येकाधिकरणं बहुत्वमिति शंकरः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
