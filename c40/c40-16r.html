<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Well formedness"> संस्कारः </p> </h4>      

<h5>श्लो.  ४०.१६.१ - ४०.१६.१६ : <br>
लौकिकोऽलौकिकश्चेति संस्कारो द्विविधो मतः।  <br>
वेगाजिलक्षणस्त्वाद्यः चोदनालक्षणः परः॥	   <br>
वेगः स्तितस्थापकश्च भावनेति त्रिधाऽऽदिमः।   <br>
मूर्तमात्रे तु वेगस्स्यात् कर्मजः वेगजः क्वचित्॥	   <br>
स्थितस्थापकसंस्कारः क्षित्यादिषु मतः क्वचित्।   <br>
भावनाख्यस्तु संस्कारः जीववृत्तिरतीन्दरियः॥	   <br>
उपेक्षाऽनात्मकस्तस्य निश्चयः कारणं भवेत्।   <br>
अदृष्टं सहदृष्टं च सदृक्दृष्टमिति त्रिधा॥	   <br>
सहकारी स्मृतेर्हेतोस्संस्कारस्य प्रदर्श्यते।   <br>
इति तार्किकसिद्धान्तं शक्त्याऽपह्नुवते परे॥	   <br>
संस्कारः ज्ञानशक्तिः स्यात् कर्मशक्तेर्विलक्षणा।   <br>
वेगः कर्मविशेषेऽन्तर्भवतीत्यपरे विदुः॥	   <br>
संस्थानस्य प्रभेदोऽयं स्थितस्थापकतेत्यपि।   <br>
मीमांसकाः कर्मततिं वेगमाहुर्निरन्तराम्॥	   <br>
शरादौ प्रथमं वेगः नोदनेन प्रजायते।   <br>
ततश्च कर्मसंतानः चरमोत्तरदेशजात्॥	  <br> 
संयोगाद्वेगनाशस्स्यात् इति वैशेषिता विदुः।   <br>
कर्मसंततिवद्वेगसंततिं गौतमा विदुः॥	   <br>
चोदनागम्यसंस्कारो बहुधा प्रतिपादितः।   <br>
तद्धेतुर्गुणकर्मेति तच्छक्तिरिति केचन॥	   <br>
मीमांसकास्तु संस्कारं तं द्रव्यादिगतं विदुः।   <br>
नैयायिकाः पुनः प्राहुः तं वै पुरुषसंगतम्॥	   <br>
स्वभाववादावकाशः वस्तुवादे प्रसज्यते।   <br>
आत्मवादेऽदृष्टवादः विस्पष्टः कुसुमाञ्जलौ॥	   <br>
केचित्तु ज्ञानसंस्कारः कर्मसंस्कारः इत्यपि।   <br>
विभजन्ते च तत्राद्यो भावनान्तर्गतो भवेत्॥	   <br>
अन्त्यो वीणामृदङ्गादिवाद्यवादनकौशलम्।   <br>
सिल्पादिकौशलं वा स्यात्तत्सर्वं शक्तिसात्कृतम्॥   <br>	 
संस्कारो वासना चैव भावनेत्यपि गीयते।   <br>
पूर्वप्रज्ञा प्रत्यभिज्ञा श्रद्धा चैवास्य विस्तरः॥	   <br>
स एव ह्यात्मनो रूपं मुख्यमित्यभिधीयते।   <br>
तेनाभ्युदयिकं नैश्श्रेयसं चाहुः विपश्चितः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>

</h5>

<hr>
