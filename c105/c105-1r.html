<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of नैयायिक s"> नैयायिकाशयः </p> </h4>    

<h5>श्लो.  १०५.१.१ - १०५.१.९ : <br>
अथ नैयायिकमते फलमेव प्रवर्तकम् । <br>
सम्मतं तत्र सारांशसंग्रहोऽप्यवर्धायताम् ॥	 <br> 
रागादेव प्रवृत्तिश्चेज्जन्मान्तरविनिश्चयः । <br>
रागिणामेव जन्मेति वीतरागेति सूत्रितम् ॥	<span style="color:green"><sup>[१] </sup></span> <br> 
यदि रागान्न प्रवृत्तिः स्वभावः कुशली भवेत् । <br>
शास्त्रं निरधिकारि स्यात् इति नैयायिकाशयः ॥	 <br> 
सुखे दुःखनिवृत्तौ वा पुंसां भवति कामना । <br>
न पुनः व्योमपुष्पादि कश्चित्कामयते नरः ॥	 <br> 
भयं नाशङ्कते यस्मात्फलं वापि समीहितम् । <br>
तथाविधस्य राज्ञोऽपि नाज्ञाऽनुष्ठीयते जनैः ॥	 <br> 
वर्तमानापदेशेऽपि फलं यत्रावगम्यते । <br>
तत्र प्रवर्तते लोकः लिङ्गादिष्वश्रुतेष्वपि ॥	 <br> 
शास्त्रमूला प्रवृत्तिश्चेददोषाऽभ्युपगम्यते ।  <br>
शास्त्रोत्थरागामूलाऽपि तादृक्स्यादिति तार्किकाः ॥	<span style="color:green"><sup>[२] </sup></span> <br> 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. सू.[3-1-25]. </span> <br>
<span style="color:green">[२]. न्या. म.[356]. </span>
</h5>

<hr>
