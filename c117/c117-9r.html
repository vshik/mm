<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Tradition of कुमारिल"> भाट्टसम्प्रदायः  </p> </h4>

<h5>श्लो.  ११७.९.१ - ११७.९.१३ : <br>
तत्र भाट्टाशयविदां पन्थानः बहुधा स्थिताः। <br>
तथाऽप्येकं सूचयामि किंचिद्विस्तरकातरः॥	  <br>
संसारादुद्विजन्ते ये दृष्टलोकपरावराः। <br>
तेषामेवाधिकारस्स्यात् मुक्तिशास्त्रे मनीषिणाम्॥	  <br>
तेनाभावात्मकत्वेऽपि मुक्तेर्नापुरुषार्थता।  <br>
सुखदुःखोपभोगोहि संसार इति शब्द्यते॥	  <br>
तयोरनुपभोगं तु मोक्षं मोक्षविदो विदुः। <br>
श्रुतिरप्येवमेवाह भेदं संसारमोक्षयोः॥	  <br>
न ह वै सशरीरस्य प्रियाप्रियविहीनता। <br>
अशरीरं वाव सन्तं स्पृशतो न प्रियाप्रिये॥	  <br>
सुषुप्तावप्रकाशेन नात्मनस्स्वप्रकाशता। <br>
दुःखाभावाद्व्यवहृतिः सुखरूप इति स्थितम्॥	  <br>
आन्दात्मकमात्मानं ये मदन्ति स्वयंप्रभम्। <br>
तन्मतेऽपि च संसारान्मुक्तेरेतावती भिदा॥	  <br>
आत्मा ह्यनन्दरूपोऽसौ संसारेऽपि प्रकाशते। <br>
तावानेव स मोक्षोऽपि नाधिक्यं तस्य किंचन॥	  <br>
अथ संसारवेलायामानन्दो न प्रकाशते। <br>
नह्यप्रकाशनं युक्तं स्वप्रकाशस्य वस्तुनः॥	  <br>
यद्यसौ न प्रकाशेत किं तर्ह्यन्यत्प्रकाशते। <br>
आत्मस्वरूपमितिचेन्ननु चानन्द एव तत्॥	  <br>
तच्चेत्प्रकाशते नूनमानन्दोऽपि प्रकाशते। <br>
तेन शब्दादिविषयजन्योस्सुखदुःखयोः॥	<span style="color:green"><sup>[१] </sup></span> <br> 
निवृत्तिरेव संसारादपवर्ग इतीर्यते। <br>
सुखदुःखविहीनस्तु मुक्तः स्वस्थोऽवतिष्ठते॥	  <br>
तस्मान्मोक्षो निरानन्दः दुःखलोपात्पुमार्थता। <br>
पार्थसारथिमिश्राणामाहैवं शास्त्रदीपिका॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. शास्त्र-मोक्षवादः.[]. </span>
</h5>

<hr>
