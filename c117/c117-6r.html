<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Opinion of श्लोकवार्तिक"> श्लोकवार्तिकाभिप्रायः  </p> </h4>  

<h5>श्लो.   : <br>
इत्थं सिद्धान्तकर्तृणामेतेषां श्लोकवार्तिके।  <br>
योऽसावभिप्रायभेदः तत्संक्षेपोऽवधार्यताम्॥	 <br> 
आत्मा ज्ञातव्य इत्येतन्मोक्षार्थं नच चोदितम्।  <br>
कर्मप्रवृत्तिहेतुत्वमात्मज्ञानस्य लक्षयते॥	<span style="color:green"><sup>[१] </sup></span> <br> 
विज्ञाते चास्य पारार्थ्ये याऽपि नाम फलश्रुतिः।  <br>
साऽर्थवादो भवेदेव न स्वर्गादेः फलान्तरम्॥	 <br> 
कर्मक्षयो हि विज्ञानादित्येतच्चाप्रमाणकम्।  <br>
फलस्याल्पस्य दानं वा राजपुत्रापराधवत्॥	<span style="color:green"><sup>[२] </sup></span> <br> 
सुखोपभोगरूपश्च यदि मोक्षः प्रसज्यते।  <br>
स्वर्ग एव भवेदेषः पर्यायेण क्षयी च सः॥	<span style="color:green"><sup>[३] </sup></span> <br> 
नहि कारणवत्किंचिदक्षयित्वेन गम्यते। <br>
तस्मात्कर्मक्षयादेव हेत्वभावेन मुच्यते॥	 <br> 
नह्यभावात्मकं मुक्त्वा मोक्षनित्यकारणम्। <br>
नच क्रियायाः कस्याश्चिदभावः फलमिष्यते॥	 <br> 
तत्र ज्ञातात्मतत्त्वानां भोगात्पूर्वक्रियाक्षये। <br>
उत्तरप्रचयाभावाद्देहो नोत्पद्यते पुनः॥	 <br> 
कर्मजन्योरभोगार्थं शरीरं न प्रवर्तते। <br>
तदभावे न कश्चिद्धि हेतुस्तत्रावतिष्ठते॥	 <br> 
मोक्षार्थी न प्रवर्तते तत्र काम्यनिशिद्धयोः। <br>
नित्यनैमित्तिके कुर्यात्प्रत्यवायजिघांसया॥	 <br> 
प्रार्थ्यमानं फलं ज्ञातम न चानिच्छोर्भविष्यति। <br>
आत्मज्ञे चैतदस्तीति तज्ज्ञानमुपयुज्यते॥	 <br> 
सर्गप्रलयविज्ञानं समस्तजगदाश्रयम्। <br>
दैवप्रभावज्ञानार्थं धर्मानुष्ठानसिद्धये॥	 <br> 
तत्परत्वेऽप्युपाख्यानेष्वतीव विबुधोत्तमैः। <br>
नचैव कार्यस्तत्त्वाभिनिवेश इति निर्णयः॥	<span style="color:green"><sup>[४] </sup></span> <br> 
तस्मादद्यवदेवात्र सर्गप्रळयकल्पना। <br>
समस्तक्षयजन्मभ्यां न सिद्ध्यत्यप्रमाणिका॥	<span style="color:green"><sup>[५] </sup></span> <br> 
सर्वंज्ञवन्निषेध्या च स्रष्टुः सद्भावकल्पना। <br>
नच धर्मादृते तस्य भवेल्लोकाद्विशिष्टता॥	 <br> 
नचाननुष्ठितो धर्मः नानुष्ठानमृते मते। <br>
नच वेदादृते सा स्यात् वेदो नच पदादिभिः॥	 <br> 
तस्मात्प्रागपि सर्वेऽमी स्रष्टुरासन् पदादयः। <br>
स्यात्तत्पूर्वकता चास्य चैतन्यादस्मदादिवत्॥	 <br> 
एवं ये युक्तिभिः प्राहुः तेषां दुर्लभमुत्तरम्। <br>
अन्वेष्यो व्यवहारोऽयमनादिर्वेदवादिभिः॥	 <br> 
तथाऽर्थवादाधिकृतौ सर्वोपनिषदामपि। <br>
नैराकाङ्क्ष्यं च कण्ठोक्तं क्रत्वर्थात्मोपपदादनात्॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[669]. </span> <br>
<span style="color:green">[२]. श्लोक.[667]. </span> <br>
<span style="color:green">[३]. श्लोक.[670]. </span> <br>
<span style="color:green">[४]. तन्त्र.[16]. </span> <br>
<span style="color:green">[५]. श्लोक.[673]. </span>
</h5>

<hr>
