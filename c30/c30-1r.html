<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Difference from body etc."> देहादिभिन्नः </p> </h4>    

<h5>श्लो.  ३०.१.१ - ३०.१.१५ : <br>
कणादीयात्मचर्चायां यत्तु संगृह्य भाषितम्। <br>
सम्यक् प्रशस्तपादेन क्रियते तस्य संग्रहः॥	 <br> 
अप्रत्यक्षोऽपि सौक्ष्म्येण युक्त्याऽसावधिगम्यते।  <br>
शब्दोपलब्ध्यनुमितश्रोत्रादि करणं पुनः॥	 <br> 
कर्तृप्रयोज्यं वास्यादि करणं सर्वसम्मतम्।  <br>
प्रयोजकश्च श्रोत्रादेः करणस्यानुमीयते॥	 <br> 
मनश्शरीरेन्द्रियाणामज्ञत्वान्न प्रयोक्तृता।  <br>
शरीरस्य न चैतन्यं भौतिकत्वाद्घटादिवत्॥	 <br> 
इन्द्रियाणां न चैतन्यं करणत्वेन कल्पनात्।  <br>
क्वचिद्विनष्टेष्वेतेषु विषयासन्निधावपि॥	 <br> 
अनुस्मृतिः कस्य भवेत् प्रयोक्तर्यपिचासति।  <br>
मनसश्च न चैतन्यं तस्यापि करणत्वतः॥	 <br> 
करणान्तरक्लृप्तौ च यौगपद्यं धियां भवेत्।  <br>
परिशेषात्स्वकार्येण ज्ञानेनात्माऽधिगम्यते॥	 <br> 
प्रवृत्तिश्च निवृत्तिश्च शरीरसमवायिनी।  <br>
हिताहिताप्राप्तिपरिहारयोग्ये क्रिये हि ते॥	 <br> 
ताभ्यां प्रयत्नवान् देहस्याधिष्ठाताऽनुमीयते।  <br>
प्रयत्नवान् सारथिर्हि ज्ञायते रथकर्मणा॥	 <br> 
वायौ देहगृहीते तु विकृतं कर्म दृश्यते।  <br>
तेन भस्त्राध्मायितेव सिद्ध्यत्यात्मेति कथ्यते॥ <br>	 
देहस्य वृद्धिसंभग्नक्षतसंरोहणादिभिः।  <br>
गृहाध्यक्ष इवात्माऽपि देहाध्यक्षोऽनुमीयते॥	 <br> 
यदिष्टादानकरणसंबन्धस्य नियामकम्।  <br>
मनसः कर्म तेनापि सिद्ध्यात्मा यथापुनः॥	 <br> 
गृहकोणोपलप्रेरयितृदारकवत् तथा।  <br>
दारुयन्त्रप्रयोक्तेव निमेषोन्मेषकर्मणा॥	 <br> 
नायनालोचनात्पश्चाद्रसस्य स्मरणे सति।  <br>
रसनं यद्विक्रियते तेनात्मोभयबुद्धिमान्॥	 <br> 
यथाऽनेकगवाक्षान्तर्गतप्रेक्षक इष्यते।
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>

</h5>

<hr>
