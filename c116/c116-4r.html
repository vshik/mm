<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Coming on of liberation"> अपवर्गसमुद्भवः   </p> </h4>       

<h5>श्लो.  ११६.४.१ - ११६.४.११ : <br>
इत्युक्तं दुःखजन्मादेरुत्तरोत्तरनाशतः। <br>
अनन्तरापायमार्गादपवर्गसमुद्भवः॥	  <br>
तत्त्वज्ञानेन मिथ्याधीवासनानाशसंभवः। <br>
तन्नाशेन विनश्यन्ति रागादिर्दोषलक्षणः॥	  <br>
पुण्यापुण्यात्मिका नश्येत्प्रवृत्तिस्तद्विनाशतः। <br>
अप्रवृत्तौ नैव जन्म देहसंबन्धलक्षणम्॥	  <br>
जन्माभावे च दुःखानामनुत्पाद इति स्थितम्। <br>
प्रशस्तपादभाष्यस्थसारांशोऽप्यवर्धायताम्॥	  <br>
फलभिसन्धिरहितज्ञानपूर्वकधर्मतः। <br>
विशुद्धे हि कुले जन्म जिज्ञासा दुःखगोचरा॥	  <br>
ततश्चाचार्योपसतिः ततस्तत्तवविनिर्णयः। <br>
मिथ्याज्ञाननिवृत्तेस्तु रागद्वेषविहीनता॥	  <br>
ततः प्रवृत्त्यनुत्पादः भोगात्संचितसंक्षयः। <br>
शरीरपरिखेदश्च सन्तोषसुखमेव च ॥	  <br>
भोगस्स्यादैकभविकपक्षः प्रायोऽत्र सम्मतः। <br>
अनैकभाविके पक्षे वैकल्यं सहकारिणः॥	  <br>
निवृत्तिलक्षणो धर्मः केवलः परमार्थजात्। <br>
दर्शनात्सुखमुत्पाद्य स्वयमेव निवर्तते॥	  <br>
शरीरादिनिवृत्तौ तु निर्बीजस्यात्मनस्तदा। <br>
पुनश्शरीरानुत्पत्तौ दगधेन्धनकृशानुवत्॥	  <br>
दुःखस्योपशमो मोक्षः स्वयमेव भविष्यति। <br>
आत्मा विभुत्वद्रव्यत्वस्वरूपेणावतिष्ठते॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
