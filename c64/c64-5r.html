<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Successful accomplishion of trade"> व्यवहारनिर्वाहः </p> </h4>      

<h5>श्लो.  ६४.५.१ - ६४.५.१५ : <br>
ज्ञानाज्ञानेऽपि विषयव्यवहारं विदुः परे ।  <br>
घटोऽयमिति विज्ञाने घटमात्रं हि भासते ॥	 <br> 
अङ्गुल्यग्रं यथाऽऽत्मानं नात्मना स्प्रष्टुमर्हति । <br> 
स्वांशेन ज्ञानमप्येवं नात्मानं ज्ञातुपर्हति ॥	 <br> 
इत्याहुरथचात्रैव केचित्स्वायंभुवादयः ।  <br>
न तु चित्तं स्वप्रकाशं न चित्तान्तरसिद्ध्यपि ॥	<span style="color:green"><sup>[१] </sup></span> <br> 
सर्वं सवृत्तिकं चित्तं साक्षिवेद्यं सदा स्थितम् ।  <br>
सर्वोपपत्तिरेतस्मिन् सिद्धान्त इति मन्वते ॥	 <br> 
तमेवपक्षं प्रायेण तथौपनिषदा अपि ।  <br>
आश्रित्य निर्वहन्त्यत्र व्यवहारं हि साक्षिणा ॥	 <br> 
व्यवहारो हि जगति भवत्यालम्बने क्वचित् ।  <br>
न तत्सामान्यतो नास्ति कथंता तु परीक्ष्यते ॥ <br>	 
सामान्यतो निश्चिते हि विशेषः स्याद्बुभुत्सितः । <br> 
कृतकक्षणिकानेकं ज्ञानमात्मेति केचन ॥	  <br>
नित्यस्थिरैकविज्ञानमात्मानमपरे विदुः ।  <br>
विधाभेदे विवादोऽयं धर्मी तूभयसम्मतः ॥	  <br>
धर्मधर्म्यैक्यवादे तु विवादोऽनवकाशभाक् ।  <br>
तदर्थमेव तादात्म्यं केचिदिच्छन्ति सूरयः ॥	  <br>
प्रकाशं विषयत्वं च विभिन्नं ये विदुर्बुधाः ।  <br>
संविदः स्वप्रकाशेऽपि वेद्यतां तां न मन्वते ॥	<span style="color:green"><sup>[२] </sup></span> <br>
विषयत्वं प्रकाशं च ये त्वनर्थान्तरं विदुः ।  <br>
संविदन्तरसंवेद्यामप्याहुस्संविदं तु ताम् ॥	  <br>
अन्यथा गुरुशिष्यादेः सर्वलौकिकसम्मतः ।  <br>
व्यवहारो विलुप्येत प्राज्ञाज्ञाद्यविनिश्चयात् ॥	  <br>
स्वसत्तयैव प्रकाशमानत्वमनुभूतिता ।  <br>
इति संवित्स्वप्रकाशवादिज्ञानत्वनिर्णय़ः ॥	  <br>
वर्तमानदशायां स्वसत्तयैवाश्रयं प्रति ।  <br>
प्रकाशमानत्वमनुभूतित्वमिति केचन ॥	  <br>
सत्तयैव स्वविषयसाधनत्वमितीतरे ।  <br>
परप्रकाशविज्ञानवादिनैयायिकादयः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. पात.[4-19]. </span>
<span style="color:green">[२]. स. सि.[4-2]. </span> <br>
</h5>

<hr>
