<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Setting in motion"> प्रवर्तकम् </p> </h4>     

<h5>श्लो.  ९९.३.१ - ९९.३.१२ : <br>
लिङ्गादिश्शब्द एवेति जरन्मीमांसका विदुः। <br>
तद्व्यापारात्मिका शब्दभवावनेति कुमारिलाः॥	<span style="color:green"><sup>[१] </sup></span> <br> 
तदर्थस्तु नियोगोऽस्तीत्याहुः टीकाकृतः पुनः। <br>
तदर्थः कार्य इत्याहुरन्ये प्राभाकारस्तु ते॥	 <br> 
इष्टसाधनता याऽस्ति धात्वर्थे सेति मण्डनः। <br>
पुंसा नेष्टाऽभ्युपायत्वात्क्रियात्वन्यः प्रवर्तकः॥	<span style="color:green"><sup>[२] </sup></span> <br> 
प्रवृत्तिंहेतुं धर्मं चेत्येषा विधिविवेकवाक्। <br>
फलं स्वर्गादिरेवेति नैयायकशिरोमणिः॥	 <br> 
यमर्थमधिकृत्यात्र पुरुषः संप्रवर्तते। <br>
तत्प्रयोजनमित्थं हि सूत्रयामास गौतमः॥	<span style="color:green"><sup>[३] </sup></span> <br> 
प्रवर्तिका क्रियैवेति प्रायश्शाब्दिकसम्माता। <br>
क्रियैव वाक्यार्थ इति मुनिरप्याह बादरिः॥	  <br>
इष्टस्य कृत्यधीनात्मलाभलक्षणकार्यता। <br>
प्रवर्तिकेति वेदान्तवादिनो न्यायवेदिनः॥	  <br>
आप्तस्य हिमकामस्य नियोगं केतिदूचिरे। <br>
यतश्श्रुतिस्स्मृतिरपि नियोगस्सर्वशासितुः॥	  <br>
आप्ताभिप्रायमाचार्याः प्राहुश्चोदयनादयः। <br>
वेदस्य पौरुषेयत्वे मानं चापि विधिं विदुः॥	<span style="color:green"><sup>[४] </sup></span> <br> 
अज्ञातज्ञापनं वाऽथवाऽप्रवृत्तप्रवर्तनम्। <br>
अथाप्राप्तक्रियाकर्तृसंबन्ध इति कल्पना॥	  <br>
उद्योगमपरे प्राहुरात्मस्सपन्दलक्षणम्। <br>
तत्तन्मतानुसारेण विध्यर्थोऽत्र विभाज्यते॥	  <br>
वाक्यज्ञाने हि वाक्यार्थविज्ञानमवकल्पते। <br>
ततः प्रस्तूयते वाक्यचिन्ता प्राच्यविचिन्तिता॥	 <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्यायसु.[26]. </span> <br>
<span style="color:green">[२]. वि. वि.[243]. </span> <br>
<span style="color:green">[३]. न्या. सू.[1-1-24]. </span> <br>
<span style="color:green">[४]. न्या. कु.[5 स्त.]. </span>
</h5>

<hr>
