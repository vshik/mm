<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Theory that आकाश  is directly perceptible"> प्रत्यक्षाकाशवादः  </p> </h4>   
    
<h5>श्लो.  २३.७.१-२३.७.१३ : <br>
प्रत्यक्षसिद्ध आकाश इति वेदविदो विदुः। <br>
विधिरूपतया सर्वलोकसाक्षिकतादिना॥	 <br> 
भावान्तराभाववादे विवादो नैव विद्यते।  <br>
अतिरिक्तभाववादे युक्तिरेषा निरूपिता॥	 <br> 
न तावदत्रागमिकी प्रतीतिर्नाभसी भवेत्।  <br>
आगमस्यानभिज्ञानामपि तद्बुद्धिदर्शनात्॥	 <br> 
नाप्यानुमानिकी सा स्यात् तत्रानधिकृतास्तु ये ।  <br> 
अबलाबालगोपानां तेषामप्यस्ति तन्मतिः ॥	 <br> 
प्रतीयतेऽयमाकाशः यदैवोन्मीलनं दृशः ।  <br>
प्रतीत्यभावे गन्तृणां कूपादिपतनं ध्रुवम् ॥	 <br> 
इह पक्षी नेह पक्षीत्येवं जानन्ति लौकिकाः ।  <br>
एतदालम्बनतया वस्तु किंचित्प्रसिध्यति ॥	 <br> 
कल्पितालम्बनं केचिदालोकालम्बनं परे ।  <br>
ध्वान्तालम्बनमेकेऽन्ये तन्निरालम्बनं विदुः ॥	 <br> 
तत्रापि कल्पितादीनां स्यादेवाधारकल्पना ।  <br>
विधिर्निषेधो निरधिकरणो नेति केचन ॥	 <br> 
तथात्वे चाद्वैतवादः शून्यवादोऽपि वा ध्रुवः ।  <br>
तस्मादध्यक्षसंयोगः परिशेषाद्व्यवस्थितः ॥	 <br> 
तस्मादङ्गुळिनिर्देशपूर्वं व्यवहरत्यसौ ।  <br>
परीक्षको लोकिकश्च निर्बाधं सप्रमाणकम् ॥	 <br> 
नाभावो निस्स्वाभावस्स्यात् स्वस्वभावतया स्थितेः ।   <br>
स्वविरुद्धस्वभावाच्चेत् निःस्वभावोऽखिलो भवेत् ॥   <br>	 
यदि चावरणाभावोऽत्रात्यन्ताभावलक्षणः ।   <br>
तदाधारतया कश्चिदस्त्येव मतिगोचरः ॥   <br>	 
प्रध्वंसप्रागभावौ तु सस्तु तेषु न सिद्ध्यतः ।   <br>
तथाऽऽवरणभेदस्तु तस्य सत्त्वेऽपि सिद्ध्यति ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
