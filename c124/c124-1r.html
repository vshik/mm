<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="वेद s and the world"> लोको वेदश्च  </p> </h4>    

<h5>श्लो.  १२४.१.१ - १२४.१.१२ : <br>
अथायमत्र सारांशः संक्षेपेण विलिख्यते ।  <br>
तेन त प्रायशः तत्त्वं ज्ञेयं समरसं सताम् ॥	  <br>
लोक इत्युच्यते युक्तिः उक्तिर्वेद इतीर्यते ।  <br>
अनयोरन्तरं नास्ति यद्यस्त्येतत्प्रसज्यते ॥	  <br>
लोकातीतं तु विषयं न लोको ज्ञातुमर्हति ।  <br>
तथैव लौकिकं वस्तु न वेदो ज्ञापयेदपि ॥	  <br>
यदि लोको वेत्तुमर्हः तदा लौकिक एव सः ।  <br>
लोकश्चेत्सर्वदा लोको भवेत्सर्वत्र सर्वथा ॥	  <br>
यदि वेदो भवेल्लोकादात्यन्तिकविलक्षणः ।  <br>
न तादृशेन वेदेन लोकस्यास्ति प्रयोजनम् ॥	  <br>
अत एवहि मीमांसाशास्त्रै जैमिनिनोदितम् ।  <br>
आनर्थक्यप्रसङ्गेन शब्दैक्यं लोकवेदयोः ॥	  <br>
प्रमाणं सकलं साङ्गं पर्वृत्तं लौकिकं तु तत्।  <br>
लौकिकस्य प्रमाणस्य मेयं कथमलौकिकम् ॥	  <br>
तस्मात्तत्त्वमिदं ज्ञेयं विस्पष्टं लोकवेदयोः ।  <br>
दृष्टिस्सामान्यतो लोकः दृष्टिर्वेदो विशेषतः ॥	  <br>
सर्वसाधारणो लोकः वेदोऽसाधरणोऽथवा ।  <br>
सूक्ष्मदृष्टिर्वेद एषः लोकस्स्यात् स्थूलदर्शनम् ॥	  <br>
वेदो वा महतां दृष्टिः लोकोऽन्येषां तु दर्शनम् ।  <br>
नूतनो वा भवेल्लोकः वेदस्तु स्यात्पुरातनः ॥	  <br>
गिरिशृङ्गरोहणेन दर्शनं किं न दर्शनम् ।  <br>
चिरेण दर्शनं गर्भगृहे वा किं न दर्शनम् ॥	  <br>
वेदे श्रद्धाप्रसिद्ध्यर्थं लोको लोकमपेक्षते ।  <br>
तथा व्यवस्थासिद्ध्यर्थं लोको वेदमपेक्षते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
