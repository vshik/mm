<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Never-at-rest theory"> अविश्रान्तिपक्षः  </p> </h4>      

<h5>श्लो. २४.७.१-२४.७.९ : <br>
अनन्तावयवत्वं चाप्यणोरिच्छन्ति केचन । <br> 
विभज्यमाने नाभावपरिशेषः प्रसज्यते ॥	<span style="color:green"><sup>[१] </sup></span> <br> 
मेरुसर्षपवैधर्म्यं देशव्याप्त्या न संख्यया । <br> 
व्यक्त्यानन्त्येऽपि जात्योस्तां परताऽपरते यथा ॥  <br>	 
"अण्वंशानामनन्तत्वे गन्तृणां तदतिक्रमः । कदाऽपि न स्यात्, किं न स्याद्वेगातिशयवैभवात् ॥"  <br>	 
द्युमणेरातपस्सर्पन्नुदयाद्रिशिखामणेः ।  <br>
तत्क्षणं किं न निर्भाति पश्चिमाद्रिशिखण्डकः ॥	  <br>
नन्वनन्तावयवता मूर्तैरवयवैर्मिथः ।  <br>
अन्तरं त्वप्रयच्छद्भिः सर्वदिग्व्याप्तिकारिणी ॥	  <br>
एकेन सर्षपेणैव पूर्येत सकलं जगत् ।  <br>
अतोऽनवयवाः केचित्स्वीकर्तव्याः किलेति चेत् ॥ <br>
अनन्तावयवत्वे तु सर्वदिग्व्याप्तिरित्यसत् ।  <br>
तावद्देशेऽपि सौक्ष्म्येणानन्तावयवसंभवात् ॥	  <br>
सर्वापकृष्टः संघातस्सत्त्वादेरणुरित्यपि ।  <br>
सांख्यैरुक्तं निरंशाऽपि प्रकृतिश्चेति भाषितम् ॥	  <br>
निरंशा प्रकृतिस्सैव परिणामविभागिनी ।  <br>
अनन्तांशात्मिका चेति विरुद्धं सांख्यदर्शनम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[1-19]. </span>
</h5>

<hr>
