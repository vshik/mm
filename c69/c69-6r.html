<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Refuting alternatives"> विकल्पनानिरासः </p> </h4>      

<h5>श्लो.  ६९.६.१ - ६९.६.१४ : <br>
परिव्राट्प्रभृतीनां तु कुणपादिप्रतीतयः ।  <br>
अर्थस्यानेकशक्तित्वान्नावहन्त्यर्थशून्यताम् ॥	 <br> 
किं न भक्षयितुं शक्या नारी कौलेयकेन सा ।  <br>
किं वा न शमयत्येषा कामिनो मदनज्वरम् ॥	 <br> 
कुणपात्केन रूपेण योगिनः सा विशिष्यते ।  <br>
धीत्रयं तु न सर्वेषामभावात्सहकारिणः ॥	 <br> 
या प्रतिप्राणि नियता विविधा सहकारिणी ।  <br>
वासना तदपेक्षस्स्यात् आत्मलाभो धिय़ां पुनः ॥ <br>	 
स्वप्रत्ययानुकारोऽपि बह्वाकारेषु वस्तुषु ।  <br>
निर्धारणे भवेद्धेतुः नापूर्वाकारकल्पने ॥	 <br> 
तथैव तदुपेतव्यं यद्यथैवोपलभ्यते । <br>
न चार्थरूपाद्भेदेन धियामस्ति निरूपणम् ॥	 <br> 
तस्माद्देशादिसद्भावनिमित्तैः प्रत्ययैः पृथक् । <br>
वस्त्वाकाराः प्रतीयेरन् उद्भवाभिभवात्मकाः ॥	 <br> 
हेतुश्चेद्वासनाभेदः विविधप्रतिभोद्भवे । <br>
तेनैव सर्वनिर्वाहे किमर्थः परिकल्प्यते ॥	 <br> 
न ह्यर्थः कल्प्यते किन्तु क्लृप्त एवावभासते । <br>
बहुरूपस्य चार्थस्य त्वेकरूपत्वभासने ॥	 <br> 
कल्प्यते कारणं किञ्चिन्नियतं वासनादिकम् । <br>
भवन्मते वासनायाः ज्ञानरूपत्वमिष्यते ॥	 <br> 
न हि स्वच्छे च विज्ञाने किंचित्कालुष्यकारणम् । <br>
अतिरेके तु पर्यायात्सोर्थ एव विनिश्चितः ॥	  <br>
पदार्थसमसंख्याकाः स्वीकार्या एव वासनाः । <br>
न हि गोवासनाभेदादुदेतुं हस्तिधीरलम् ॥	  <br>
निरन्वयविनाशाच्च न तदंशोऽनुवर्तते । <br>
यतः कथंद्वास्येत पूर्वेण ज्ञानमुत्तरम् ॥	  <br>
तस्मात् प्रतीतिशरणा पदार्थानां व्यवस्थितिः । <br>
प्रतीतिनिह्नवे सर्वनिह्नवात्स्वार्थनिह्नवः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
