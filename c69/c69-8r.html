<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Defeating hindering doctrines"> निषेधसिद्धान्तविहतिः </p> </h4>      

<h5>श्लो.  ६९.८.१ - ६९.८.११ : <br>
क्षणभेदश्च सन्तानभेदो ज्ञानान्तरेण चेत् । <br>
गृहीतश्चागृहीतश्चानिष्टो विज्ञानवादिनः ॥  <span style="color:green"><sup>[१] </sup></span> <br>	
ज्ञानान्तरेण ज्ञानेषु गृह्यमाणेष्वसंभवि । <br>
तादात्म्यं तत्र यः पन्थाः सर्वत्रापि स एव नः ॥ <br>	 
यदि त्वनागतातीतज्ञानग्राहिषु चैकता । <br>
अनागतमतीतं वा स्वयं स्यात्किं ग्रहीष्यति ॥	 <br> 
तर्ह्येकक्षणशेषो वा नित्यैका संविदेव वा । <br>
स्वीक्रियेत स्वसिद्धान्तोऽप्यर्थायोगान्न सिद्ध्यति ॥  <br>	 
अथ बोधेन तादात्म्ये नृशृङ्गाद्यपि सद्भवेत् । <br>
किंच बोध्येन तादात्म्ये कुशली मध्यमागमः ॥	  <br>
मिथो विरुद्धैर्युगपत् ज्ञातैः बुद्धेस्तदात्मता । <br>
कथं स्यात् बोध्यतादात्म्यानुपपत्तिपराहता ॥	  <br>
अथ बोध्यस्य निथ्यात्वात्तादात्म्यमुपचर्यते । <br>
तदा सहोपलम्भादिहेतवः न हि साधकाः ॥	  <br>
वादान्ताद्वैतसिद्धान्तेऽप्यभेदो न हि साध्यते । <br>
भेदो व्यासिद्ध्यत इति भाष्यभामत्युदीरितम् ॥	  <br>
भेदमात्रापह्नवस्तु त्रय्यन्ताद्वैतवादिनाम् । <br>
भिद्यमानापह्नवस्तु स्याद्बाह्याद्वैतवादिनाम् ॥ <br>	 
किंचासद्विषया सर्वा बुद्धिर्यद्युपगम्यते । <br>
ज्ञानमेकं सत्यमिति बुद्धबुद्धिरपीदृशी ॥	  <br>
तदप्यस्त्विति चेत्सर्वा धीर्मृषेत्यपि धीर्मृषा । <br>
तस्मान्निषेधसिद्धान्तः स्वयमेव विहन्यते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[420]. </span>
</h5>

<hr>
