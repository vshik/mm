<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Discriminative Knowledge">  विवेकः  </p> </h4>     

<h5>श्लो.  ९.१४.१ - ९.१४.८ : <br>
आत्मा ज्ञातव्य इत्युक्त्या विवेक्तव्यः प्रधानतः ।  <br>
इत्यप्युक्त्या च युक्त्या च ज्ञानान्मोक्षं विदुस्त्विमे ॥	   <br>
आत्मानुमेयसिद्धान्तः साङ्ख्यानामिति निर्णयः ।   <br>
आत्मप्रत्यक्षसिद्धान्तः प्रायेणेतरसम्मतः ॥	   <br>
वैराग्यं विषयत्यागादित्यौपनिषदं मतम् ।   <br>
भोगाद्विषयवैराग्यमिति कापिलदर्शनम् ॥	   <br>
नाभुक्तं क्षीयते कर्म कल्पकोटिशतैरपि ।   <br>
सर्वकर्मक्षयादेव मोक्षस्स्याद्भोगवादिनाम् ॥	   <br>
इत्यतश्चैकभविकपक्षः पातञ्जलानुगैः ।   <br>
स्वीकृतस्तस्य वैशद्यं मोक्षवादे भविष्यति ॥	<span style="color:green"><sup>[१] </sup></span> <br>
अतो विवेकख्यात्याख्यतत्त्वसाक्षात्कृतेः पुनः ।   <br>
अप्रारब्धविपाकानां बीजभावविदाहतः ॥	   <br>
कर्माशयानां प्रारब्धविपाकानां तु भोगतः ।   <br>
अवश्यंभावि चानाशि कैवल्यमिति निर्णयः ॥	   <br>
तत्त्वसाक्षात्कृतिः प्रायः मोक्षसाधनमुच्यते ।   <br>
अविद्या भ्रान्तिरूपा हि साक्षात्कृत्या निवर्तते ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. पा. भा.[2-13]. </span>
</h5>

<hr>      
