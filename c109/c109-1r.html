<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Views that do not accept the वेद s as true"> अवैदिकसिद्धान्ताः </p> </h4>    

<h5>श्लो.  १०९.१.१६ - १०९.१.१६ : <br>
पापसत्त्वे दुःखसत्त्वं तत्सत्त्वे मुक्तिसत्यता। <br>
तत्त्सत्वे हेतुचिन्ता स्यात् सर्वं श्रद्धानिबन्धनम्॥	<span style="color:green"><sup>[१] </sup></span> <br> 
तथाऽप्यात्यन्तिको दुःखध्वंसश्चेन्मोक्ष इष्यते। <br>
देहविच्छेदमात्रेण विमोक्षश्चारुवाङ्मतः॥	  <br>
महानन्दो यदा मोक्षः शरीरान्याविनिर्णयात्। <br>
सहस्त्रकामिनीलाभं कामशास्त्रविदो विदुः॥	<span style="color:green"><sup>[२] </sup></span> <br> 
तत्रापि सहस्त्रेति सहस्त्रवणमुच्यते। <br>
सहस्त्रुतिर्मोक्ष इति रतिरत्नप्रदीपिका॥	  <br>
शून्याद्वैतं माध्यमिकमतस्यैः मोक्ष इष्यते। <br>
स चोपलम्भोपशमः प्रपञ्चोपशमश्शिवः॥	  <br>
दुःखं स्वलक्षणं सून्यं क्षणिकं सकलं ततः। <br>
यः प्रतीत्यसमुत्पादः शून्यतां तां प्रचक्षते॥	  <br>
शून्यादीनां भावनया वासनानां परिक्षयात्। <br>
धीसंततिः निर्वृणोति निर्वातस्थप्रदीपवत्॥	  <br>
वासनात्यन्तविच्छेदं योगाचाराः प्रचक्षते। <br>
ततो विशुद्धविज्ञानसत्सन्तानमहोदयः॥	  <br>
समस्ताळीकविषयज्ञानसंतानसंहृतिः। <br>
प्रज्ञाकरोदिता सौत्रान्तिकसिद्धान्तसम्मता॥	<span style="color:green"><sup>[३] </sup></span> <br> 
यतोऽसत्ख्यातिसिद्धान्तः सौत्रान्तिकपरिष्कृतः। <br>
केचिद्विषयसंसर्गवैधुर्यमनुजानते॥	  <br>
वैभाषिकमते मोक्षस्स स्यादिति विनिर्णयः। <br>
मतेष्वेषु त्रिषु मता केवला बुद्धिंसंततिः॥	  <br>
एकतापत्तिमिच्छन्ति सन्ततीनां धियां परे। <br>
शुद्धज्ञानोदयः कैश्चित् चरमज्ञानमिष्यते॥	  <br>
नित्योर्ध्वगमनं मुक्तिरिति ह्यार्हतपद्धतिः। <br>
अर्हद्देहानुप्रवेशः तदीयैः कैश्चिदिष्यते॥	  <br>
साधारणशशरीरोऽसौ सर्वलोकोपरिस्थितः। <br>
निरावरणता कैश्चिदलोकाकाश इष्यते॥	  <br>
सर्वलोकाकाशमूर्ध्नि सोऽलोकाकाशइष्यते। <br>
वियातानुभवः कैश्चिद्वैयात्यं च प्रगल्भता॥	  <br>
स्वातन्त्रय्यं शिवरारूप्यं शिशाम्यमथापिवा। <br>
चिच्छक्तिपरिशेषश्च भेदाः पाशुपता इमे॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[2-75]. </span> <br>
<span style="color:green">[२]. न्या. सि.[2 परि.]. </span> <br>
<span style="color:green">[३]. न्यायपरि.[]. </span> 
</h5>

<hr>
