<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Views that accept the वेद s as true"> वैदिकसिद्धान्ताः </p> </h4>     

<h5>श्लो.  १०९.२.१ - १०९.२.१७ : <br>
ज्योतिष्टोमाग्निहोत्रादिसाध्यो यस्स्वर्गलक्षणः। <br>
मोक्षस्स एवेति मतं जरन्मीमांसकादृतम्॥	<span style="color:green"><sup>[१] </sup></span> <br> 
चित्तेन स्वात्मसौख्यानुभूतिं भाट्टैकदेशिनः। <br>
केचित्स्वात्मान्यवस्थानमभावापत्तिलक्षणम्॥	<span style="color:green"><sup>[२] </sup></span> <br> 
परमात्मप्राप्त्यवस्था पुनरावृत्तिर्वर्जिता। <br>
मुक्तिर्निश्श्रेयसमिति निर्णीतं तन्त्रवार्तिके॥	<span style="color:green"><sup>[३] </sup></span> <br> 
प्रभाकरगुरूणां तु दृषत्तुल्य इतीरीतम्। <br>
बोद्धा विषयसंवित्तौ ग्राहकत्वेन भासते॥	  <br>
मोक्षे प्रकाशरूपोऽसावात्मेत्यके प्रचक्षते। <br>
नेप्स्येत पुरुषैस्स्वापादविशिष्टोऽन्यथा तदा॥	  <br>
केवलात्मानन्दभोगः कापिलैः कैश्चिदिष्यते। <br>
कैश्चित्स्वस्वित्तिशून्या कैवल्यावस्थितिर्मता॥	  <br>
एवमेवानुजानन्ति पातञ्जसमतानुगाः। <br>
प्रकाशात्मविदो न स्वप्रकाशात्मविदस्तु ते॥	  <br>
सर्ववैशेषिकगुणोच्छेदः काणक्षुजो मतः। <br>
एवमेवानुजानन्ति केचिद्गौतमदर्शनाः॥	  <br>
तथा नित्यसुखव्यक्तिं विदुर्भूषणयायिनः। <br>
अथौपनिषदैः प्रायः ब्रह्माविर्भाव उच्यते॥	  <br>
स्वाभाविकं तु ये भेदाभेदामिच्छन्ति वैदिकाः। <br>
भर्तृप्रपञ्चादयस्तैस्सन्मात्रब्रह्मता मता॥	  <br>
औपाधिकं तु ये भेदमभेदं निरुपाधिकम्। <br>
इच्छन्ति भास्करास्तेषां सत्योपाधिविनाशतः॥	  <br>
सर्वातिशायितानन्दस्वात्मसंवेदिनः प्रभोः। <br>
सर्ववेत्तुस्सर्वशक्तेः ब्रह्मणो भाव इष्यते॥	  <br>
आविद्यकं तु ये भेदमभेदं पारमार्तिकम्। <br>
अहुर्मायाविदस्तेषां पन्थाश्शांकरसंमतः॥	  <br>
निर्विशेषब्रह्मभावापत्तिर्मोक्षस्तु तन्मते। <br>
ब्रह्माद्वैतवदेवेदं शब्दाद्वैतविदां मतम्॥	  <br>
ते विशुद्धाद्वैतिनस्स्युः विशिष्टाद्वैतिभिः पुनः। <br>
परिपूर्णपरब्रह्मानुभवो मोक्ष इष्यते॥	  <br>
तद्भोगे परमं साम्यमाहू रामानुजादयः । <br>
स्वस्वयोग्यस्वस्वरूपानन्दाभिव्यक्तिलक्षणा ॥	  <br>
मुक्तिरित्युच्यते पूर्णप्रज्ञैः विष्णोः प्रसादतः । <br>
प्रायेणैतेषु पक्षेषु संकीर्णा इतरेऽखिलाः ॥	  <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. तै. उ. शं.[1-1]. </span> <br>
<span style="color:green">[२]. किर.[8]. </span> <br>
<span style="color:green">[३]. तन्त्र.[241], प्रक.[8 प्र.]. </span>
</h5>

<hr>
