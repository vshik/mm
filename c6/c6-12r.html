<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Theory of absolute non-existence"> शून्यवादः </p> </h4>     

<h5>श्लो.  ५.७.१ - ५.७.४ : <br>
न सन्नासन्न सदसन्न चाप्यनुभयात्मकम् । <br>
चतुष्कोटिविनिर्मुक्तं तत्त्वं माध्यमिका विदुः ॥ <span style="color:green"><sup>[१] </sup></span> <br>
इदं वस्तुबलायातं यद्वदन्ति विपश्चितः । <br>
यथायथार्थाश्चिन्त्यन्ते विशीर्यन्ते तथातथा ॥ <br>	 
रजतं न मया दृष्टमित्येवमुपलम्भनम् ।  <br>	 
निषेधविषयं स्वप्ने जागरे चानुभूयते ॥ <span style="color:green"> [२]. </span> <br>
द्रष्टृदर्शनसंसर्गाध्यासाधिष्ठानलक्षणे ।   <br>	 
समूहे कस्य वाऽसत्त्वं कस्य सत्त्वं विविच्यते ॥   <br>	 	 
अविशेषेण सर्वस्य निषेधोऽत्र विनिश्चितः ।   <br>	 
न चार्धजरतीयं चोचितं प्रेक्षावतां यथा ॥   <br>	 	 
न ह्येकभागः कुक्कुट्याः पाकाय प्रविभज्यताम् ।   <br>	 
प्रसवायापरो भागः कल्प्यतामिति कल्पते ॥   <br>	 	 
बुद्ध्या विविच्यमानायां स्वभावो नावधार्यते ।   <br>	 
अतो निरभिलप्यास्ते निःस्वभावाश्च दर्शिताः ॥   <br>	 	 
यः प्रतीत्यसमुत्पादः शून्यतां तां प्रचक्षते ।   <br>	 
सा प्रज्ञप्तिरुपादाय प्रतिपत्सैव मध्यमा ॥  <span style="color:green"> [३]. </span> <br>
पूर्वोपलम्भोपशमः प्रपञ्चोपशमश्शिवः ।   <br>	 
न क्वचित्कस्यचित्कश्चित् धर्मो बुद्धेन देशितः ॥ <br>	  
यो हेतुप्रत्ययापेक्षो भावोत्पादश्च कीर्त्यते ।   <br>	  
स प्रतीत्यसमुत्पादः नेश्वरान्न च कालतः ॥   <br>	 	 
नाणुभ्यो न स्वभावाच्च न वा प्रकृतितोऽपि च ।   <br>	 
अहेतोरेकहेतोर्वा विषमाद्वा न सम्भवः ॥   <br>	 	 
अप्रतीत्यास्तिता नास्ति कदाचित्कस्यचित्क्वचित् ।   <br>	 
न कदाचित्क्वचित्कश्चित् विद्यते तेन शाश्वतः ॥	   <br>	 
भावानां निस्स्वभावानां न सत्ता विद्यते यतः ।   <br>	 
सतीदमस्मिन् भवतीत्येतन्नैवोपपद्यते ॥	   <br>	 
फलं च प्रत्ययमयं प्रत्ययाश्चास्वयंमयाः ।   <br>	 
कथमस्वंमयेभ्यो यत् तत्प्रत्ययमयं कथम् ॥	   <br>	 
पटः कारणतस्सिद्धः सिद्धं कारणमन्यतः ।   <br>	 
सिद्धिर्यस्य स्वतो नास्ति तदसज्जनयेत्कथम् ॥	   <br>	 
अनुत्पन्नोऽयमुत्पादः स्वात्मानं जनयेत्कथम् ।   <br>	 
अथोत्पन्नो जनयति जातः किं जन्यते पुनः ॥	   <br>	 
यः प्रतीत्यसमुत्पादं पश्यतीदं स पश्यति ।   <br>	 
दुःखं समुदयं चैव निरोधं मार्गमेव च ॥ <span style="color:green"> [४]. </span> <br>
प्रपञ्चोपशमायैव शून्यता सोपदिश्यते ।   <br>	 
तस्मात् प्रपञ्चोपशमः शून्यतायां प्रयोजनम् ॥	   <br>	 
शून्यत्वं नास्तितारूपं भवांस्तु परिकल्पयन् ।   <br>	 
प्रपञ्चं वर्धयन्नेव न च वेत्ति प्रयोजनम् ॥	   <br>	 
अपरप्रत्ययं शान्तं प्रपञ्चैरप्रपञ्चितम् ।   <br>	 
निर्विकल्पमनानार्थमेतत्तत्त्वस्य लक्षणम् ॥	  <br>	  
प्रपञ्चविनिवृत्त्येकस्वभावा या च शून्यता ।   <br>	 
तस्यां तु नास्तितादृष्टिरमलायां न युज्यते ॥	   <br>	 
यं चार्थं शून्यताशब्दस्समुपादाय वर्तते ।   <br>	 
स प्रतीत्यसमुत्पादः मध्यमा प्रतिपत्तु सा ॥	   <br>	 
आसीदसद्वेदमग्रे ततो वै सदजायत ।   <br>	 
इति छान्दोग्योपनिषद्ब्राह्मणं श्रूयते सदा ॥	   <br>	 
इदं चापिहितं तुच्छेनेति ब्राह्मणदर्शनम् ।   <br>	 
यच्च तित्तिरिशखायां तदप्यत्र समञ्जसम् ॥	   <br>	 
आसीदिदं तमोभूतमित्याद्याः श्रुतयोऽपि च ।   <br>	 
स्मृतयश्चात्र सिद्धान्ते कटाक्षान् पातयन्ति हि ॥	   <br>	 
एवं माध्यमिकैकान्तः स माध्यमिकपूर्वके ।   <br>	 
वृत्तिग्रन्थे च सव्याख्ये पर्यष्कारीति निर्णयः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> स. सि.[४-१८]. <br>
<span style="color:green"> [२]. </span> स. सं.[२ द,]. <br>
<span style="color:green"> [३]. </span> मा. वृ.[१८४]. <br>
<span style="color:green"> [४]. </span> मा .वृ.[१९०].
</h5>

<hr>