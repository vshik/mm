<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Origin of life"> जीवोत्पत्तिः </p> </h4>     

<h5>श्लो.  ६.१०.१ - ६.१०.१८ : <br>
यद्यपि क्षणिका भावाः कार्यकारणलक्षणाः । <br> 
तथाप्यविद्याशक्त्यैव तत्सर्वमुपपद्यते ॥ <span style="color:green"><sup>[१] </sup></span> <br>	
सैषाऽविद्या स्थायिजातिसुखवस्तुत्वबुद्धयः । <br>
विशेषे क्षणिके दुःखे शून्येऽप्यर्थे स्वभावतः ॥ <br>	 
भवन्ति रागद्वेषाद्याः ताभिस्संस्कारलक्षणाः । <br>
ते सूक्ष्मं चित्तसन्तानं मातृकुक्षिं नयन्ति तम् ॥ <br>	 
स नीयते निराधारश्चापि देशान्तरं स्वयम् । <br>
ज्वालाबुद्बुदवद्वृत्तिरन्तरालेऽस्य सम्मता ॥ <br>	 
प्रतिक्षणं जायते यो दीपसन्तानवत्सदा । <br>
स ग्राहकाभिमानेनारूढ आत्मेति कीर्त्यते ॥ <br>	 
"गर्भं गतस्ततस्सोऽयं विज्ञानत्वं समश्नुते । <br>
चित्ताभिज्वलनं नाम, संसर्गो विषयैरसौ ॥ " <br>	 
उत्तरोत्तरविज्ञानं स्थूलं चित्तमितीर्यते । <br>
सह तेनोत्पत्तिनाशभाजश्चैता उदाहृताः ॥ <br>	 
स्पर्शश्च वेदना संज्ञा चेतना च वितर्कणा । <br>
विचारः प्रीतिरैकाग्र्यं श्रद्धा वीर्यं स्मृतिस्तथा ॥ <br>	 
प्रज्ञादयश्च धर्मा ये कुशलाकुशलात्मकाः । <br>
त एते चित्तचैत्तास्स्युः ये नामाख्या इतीरिताः ॥ <br>	 
ततः पृथिव्यादिरूपिद्रव्यं तत्पुञ्जलक्षणम् । <br>
ततस्त्विन्द्रियषट्कं स्यात् षडायतनसंज्ञितम् ॥ <br>	 
ततः स्पर्शाभिधः कायः ततः स्युः वेदना स्पृहा । <br>
उपादानं भवो जातिः जरा मरणमेव च ॥ <br>	 
शोकश्च परिवेदश्च दुःखं दौर्मनसं तथा । <br>
मदमानादयश्चोपक्लेशाः प्रादुर्भवन्त्यपि ॥ <br>	 
स्पृहा वाक्कायचेष्टा स्यात् धर्माधर्मौ भवो मतः । <br>
शुभाशुभा वासना सा चित्तसन्तानवर्तिनी ॥ <br>	 
तस्मादेतैर्मता चित्तवासना कर्मशब्दिता । <br>
स्कन्धप्रादुर्भवो जातिः अविद्यादिस्ततः पुनः ॥ <br>	 
अनादि चक्रमेतत्स्यात् सन्ततं परिवर्तते । <br>
विच्छेदस्तस्य कर्तव्यः कुशलैरिह विद्यया ॥ <br>	 
प्राक्प्रतीत्यसमुत्पादे स्कन्धोत्पत्तिर्निरूपिता । <br>
प्रत्ययोत्पत्तिरपि च सैषा सौगतपद्धतिः ॥ <br>	 
सर्वं विवर्तं शून्यस्य मध्मागमसम्मतम् । <br>
ज्ञानस्यैवायमाकारः योगाचारमतेऽखिलम् ॥ <br>	 
सौत्रान्तिकैरनुमितं बाह्यं क्षणिकमिष्यते । <br>
वैभाषिकमते बाह्यं प्रत्यक्षं क्षणभङ्गुरम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> श्रुत.[2-2-18].
</h5>

<hr>