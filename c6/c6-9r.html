<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Internals"> आभ्यन्तरः </p> </h4>      

<h5>श्लो.  ६.८.१ - ६.८.१८ : <br>
एवमाध्यात्मिकेऽप्यूह्यः यस्स्याद्धेतुनिबन्धनः । <br>
अविद्यया हि संस्काराः रागद्वेषादिलक्षणाः ॥ <br>	 
जायते तैर्हि विज्ञानं नामरूपं ततो भवेत् । <br>
स्यात् षडायतनं तस्मात् स्पर्शस्तस्माद्भवेदपि ॥	<br> 
ततश्च वेदनातृष्णाभवजातिजरादयः । <br>
स्पष्टा रागदयस्तेभ्यः चित्ताभिज्वलनात्मकम् ॥ <br>	 
"विज्ञानं तच्च गर्भस्थे चित्ते विषयसंजनम् । <br>
चित्तचैत्तात्मकं नामरूपं, आयतनं पुनः ॥ " <br>	 
षडिन्द्रियाणि देहस्तु स्पर्शशब्देन कीर्त्यते । <br>
स्पष्टे हि वेदनातृष्णे धर्मोऽधर्मो भवो मतः ॥ <br>	 
स्कन्धप्रादुर्भवो जातिः प्रसिद्धा हि जरादयः । <br>
तथाऽत्रैव प्रत्ययोपनिबन्धोऽप्यवगम्यताम् ॥ <br>	 
क्षित्यप्तेजोवायुनभोविज्ञानसमवायतः । <br>
कायस्य तत्र काठिन्यं पृथिवीधातुलक्षणम् ॥ <br>	 
अब्धातुस्तं स्नेहयति तेजोधातुः तनुस्थितम् । <br>
पीताशितं पाचयति वायुः श्वासयति त्वमुम् ॥ <br>	 
आकाशोऽन्तस्सुषिरकृत् विज्ञानं पुनरारभेत् । <br>
नामरूपाङ्कुरं तेन धातवस्सकला इमे ॥ <br>	 
उत्पादयन्ति सकलं कायं नात्रापि चेतनः । <br>
सोऽयं विज्ञानधातुर्यत्सकार्यं सास्रवं मनः ॥ <br>	 
आलम्बनं चाधिपतिः समनन्तर एव च । <br>
सहकारीति चत्वारः प्रत्ययाः ज्ञानहेतवः ॥ <br>	 
प्रत्ययाश्चतुरस्त्वेतान् प्रत्येत्योत्पत्तियोगतः । <br>
शब्दाद्याः बाह्यविषयाः सुखाद्या आन्तरा मताः ॥	<br> 
तत्र नीलालम्बनतः चित्तं स्यान्नीललक्षणम् । <br>
चक्षुराद्याधिपत्येन प्रतिरूपव्यवस्थितिः ॥ <br>	 
अनन्तरप्रत्ययेन बोधरूपत्वमश्नुते । <br>
आलोकादिकसाहाय्यादन्धकारादिसंक्षयः ॥ <br>	 
अर्थसत्ताविवादेऽपि प्रक्रियेयं समा मता । <br>
चतुर्णामपि वै मन्दमध्यमोत्तमयायिनाम् ॥ <br>	 
यस्मिन् सति समुत्पादो यस्य तत्तस्य कारणम् । <br>
इत्याहुस्सौगताः यस्मिन् सत्येवेतीतरे विदुः ॥ <br>	 
कारणं द्विविधं हेतुः प्रत्ययश्चेति निश्चितम् । <br>
प्रधानकारणं हेतुः प्रत्ययास्सहकारिणः ॥ <br>	 
तृतीयमिति यत्प्राहुर्निमित्तं न्यायवादिनः । <br>
तद्बुद्धिमदधिष्ठानं तदेवैतैर्निषिध्यते ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>