<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Theory of Momentariness"> क्षणिकवादः </p> </h4>     

<h5>श्लो.  ६.१५.१ - ६.१५.२२ : <br>
त्यज्यतां दीर्घसंसारकारणं स्थिरताग्रहः । <br>
गृह्यतां क्षणभङ्गित्वं परवैराग्यकारणम् ॥ <br>	 
यत्सत्तत् क्षणिकं सन्तश्चामी भावा इति स्थितम् । <br>
सत्ताऽर्थकर्मकारित्वं तत् व्याप्यं व्यापकः पुनः ॥	 <br>
क्रमाक्रमान्यतरयोर्योगः स स्थिरवस्तुनः । <br>
व्यावर्तमानो व्याप्यं च विनिवर्तयतीत्यतः ॥ <br>	 
व्यतिरेकेण सा व्याप्तिः स्यात्तथाऽन्वयतः पुनः । <br>
सत्त्वं नानास्वभावत्वं स्थैर्यमेकस्वभावता ॥ <br>	 
तयोर्विरोधो युक्त्यापि वक्तुं न हि न शक्यते । <br>
एवं द्विधा व्याप्तियोगात् सत्त्वं साध्ये व्यवस्थितम् ॥ <br>	 
किञ्चात्र कारकावस्था स्यादेकक्षणवर्तिनी । <br>
सामग्री सा यतः कार्यसर्वदोत्पत्त्यदर्शनम् ॥ <br>	 
व्यापारावेशवशतः साह्यसन्निधितोऽपि वा । <br>
कारकत्वं वस्तुरूपं तदेकक्षणवृत्ति हि ॥ <br>	 
कार्योत्पत्त्यैव तत्क्ऌप्तिः तत्पूर्वोत्तरयोरसत् । <br>
तदेव परमार्थं सत् अन्यस्याजनकत्वतः ॥ <br>	 
कारकत्वस्य चाभावे ह्यस्तित्वमपि दुर्वचम् । <br>
ततश्च सर्वैः प्रायेण क्षणिकत्वमुपाश्रितम् ॥ <br>	 
सौगताः पीतवन्तश्च यश एव हि केवलम् । <br>
यत्कारकं यच्च सत्स्यात् तत्सर्वं क्षणिकं ततः ॥ <br>	 
विनश्वरस्वभावेऽस्मिन् कृतं प्रलयहेतुभिः । <br>
अनश्वरस्वभावेऽस्मिन् कृतं प्रलयहेतुभिः ॥ <br>	 
केचित्तु बुद्धोपदिष्टं तत्त्वं नित्यं च किञ्चन । <br>
सत्त्वाख्यसाधनं तेन भवेदागमबाधितम् ॥ <span style="color:green"><sup>[१] </sup></span> <br> 
ध्रुवभावित्वाख्यहेतुं मन्यन्ते क्षणसिद्धये । <br>
तत्प्रकारस्य संक्षेप एषोऽस्ति श्लोकवार्तिके ॥ <span style="color:green"><sup>[२] </sup></span> <br> 
अहेतुको विनाशो हि ध्रुवभावितया स्थितः । <br>
जनित्वा ध्वंसते सर्वं स्थूलस्सूक्ष्मो द्विधा च सः ॥ <br>	 
बुद्धिपूर्वं विनाशे हि प्रतिसंख्यानिरोधधीः । <br>
अबुद्धिपूर्वकस्तेषां निरोधोऽप्रतिसंख्यया ॥ <br>	 
तौ च द्वावप्यनाशित्वादिष्टौ अकृतकावपि । <br>
आहुः स्वभावतस्सिद्धं तं विनाशमहेतुकम् ॥ <br>	 
हेतुर्यस्य विनाशोऽपि तस्य दृष्टोऽङ्कुरादिवत् । <br>
विनाशस्य विनाशस्तु नास्ति तस्मादकृत्रिमः ॥ <br>	 
भवति ह्यग्निसम्बन्धात्काष्ठादङ्गारसंततिः । <br>
मुद्गरादिहताच्चापि कपालं जायते घटात् ॥ <br>	 
स्वाभाविको विनाशस्तु जातमात्रप्रतिष्ठितः । <br> 
सूक्ष्मः सदृक्संतानानुवृत्तेरनुपलक्षितः ॥ <br>	 
यदा विलक्षणो हेतुः पतेत्सदृशसंततौ । <br>
विलक्षणेन कार्येण स्थूलोऽभिव्यज्यते तदा ॥ <br>	 
तेनासदृशसंतानः हेतोस्सञ्जायते यतः । <br>
तेनैवाक्रियमाणोऽपि नाशोऽभिव्यज्यते स्फुटः ॥ <br>	 
इत्येवं वर्तमानत्वप्रत्यक्षात् क्षणभङ्गिता । <br>
प्रत्यभिज्ञा चाप्रमाणं विरुद्धांशावगाहनात् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> न्या. सि.[१ परि.] <br>   
<span style="color:green"> [२]. </span> श्लोक.[७३५].
</h5>

<hr>
