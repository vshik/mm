<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Theory of externals"> बाह्यवादः </p> </h4>     

<h5>श्लो.  ६.१४.१ - ६.१४.२१ : <br>
कल्पनापोढमभ्रान्तं प्रमाणं निर्विकल्पकम् । <br> 
विकल्पोऽवस्तुनिर्भासादसंवादादुपप्लवः ॥ <br>	 
ग्राह्यं वस्तु प्रमाणं तु ग्रहणं निर्विकल्पकम् । <br>
न तद्वस्तु न तन्मानं शब्दलिङ्गेन्द्रियादिजम् ॥ <br>
विकल्पविषये वृत्तिरिष्टा शब्दानुमानयोः । <br>
अवस्तुविषयाश्चैते विकल्पा इति निर्णयः ॥ <br>	 
विकल्पोऽध्यवसाय़ः स्यात् ग्रहणं निर्विकल्पकम् । <br>
तस्मादध्यवसेयं च ग्राह्यं चेति द्विधं जगत् ॥ <br>	 
शब्दसंसर्गयोग्यार्थप्रतिभासा हि बुद्धयः । <br>
सविकल्पा भवन्त्येते व्यपदेशपदास्पदम् ॥ <span style="color:green"><sup>[१] </sup></span> <br>	
विकल्पयोनयश्शब्दाः विकल्पाश्शब्दयोनयः । <br> 
कार्यकारणता तेषां नार्थं शब्दाः स्पृशन्त्यमी ॥ <span style="color:green"><sup>[२] </sup></span> <br>	
"मानमेयफलानामप्यैक्यं विज्ञानवादिनः । <br>
""अविभागोऽपी""ति विदुः निरालम्बनसिद्धये ॥ " <br>	 
"फलक्रियाकारकाणामैक्यं वैभाषिकादयः । <br>
""क्रियैव कारकम्"" इति क्षणभङ्गाय चाश्रयन् ॥ " <br>	 
प्रत्यक्षवेद्यं यद्वस्तु विशेषः तत्स्वलक्षणम् । <br>
परोक्षवेद्यं यच्चापि तत्स्यात्सामान्यलक्षणम् ॥ <br>	 
सजातीयविजातीयव्यावृत्तं स्वत एव यत् । <br>
तत्स्वलक्षणमित्युक्तं विशेष इति निर्णयः ॥ <br>	 
यथा च पृथिवी गन्धलक्षणा स्पर्शलक्षणम् । <br>
जलमित्यादिकं नैवं किञ्चित्स्यादन्यलक्षणम् ॥ <br>	 
धर्मधर्मिविभङ्गेन जात्यादेरपि भङ्गतः । <br>
नैव किञ्चित्त्वनुगतं यत्स्यात्सामान्यलक्षणम् ॥ <br>	 
अभिन्नदेशकालं यत् तत्स्वलक्षणमुच्यते । <br>
इति सर्वार्थसिद्धौ हि स्वलक्षणमनूदितम् ॥ <span style="color:green"><sup>[३] </sup></span> <br>	
सौत्रान्तिकाः पुनरिहापोहसामान्यवादिनः । <br> 
स वादश्शून्यनिष्ठेति न्यायरत्नाकरोदितम् ॥ <span style="color:green"><sup>[४] </sup></span> <br>	
वात्सीपुत्रास्तु शब्दादीन् पञ्च वैभाषिका विदुः । <br> 
शब्दात्मानश्चतुर्ष्वेव केचिदित्यपरेऽब्रुवन् ॥ <span style="color:green"><sup>[५] </sup></span> <br>	
निर्धर्मका निराधाराः रूपाद्यास्स्युः चतुर्विधाः । <br> 
पदार्थास्ते चक्षुरादिप्रत्येकेन्द्रियगोचराः ॥ <br>	 
स्पर्शाद्येकद्वित्रिचतुःस्वभावाणुचतुष्कतः । <br>
पुञ्जः प्रपञ्चः सम्बन्धो नाम वस्तु न हीष्यते ॥ <br>	 
षट्केन युगपद्योगात्परमाणोष्षडंशता । <br>
तेषामप्येकदेशत्वे पिण्डः स्यादणुमात्रकः ॥ <span style="color:green"><sup>[६] </sup></span> <br>	
प्रतिसंख्याऽप्रतीसंख्यानिरोधौ व्योम चेति यत् । <br> 
बुद्धिबोध्यं त्रयादन्यत्संस्कृतं क्षणिकं च तत् ॥ <br>	 
स निरन्वयनाशः स्याद्धर्मो धर्म्यपि वा पुनः । <br>
पूर्वसङ्घातभावो वा यद्भावे नानुवर्तते ॥ <span style="color:green"><sup>[७] </sup></span> <br>	
उत्पत्तिश्च तथाभूता निरन्वयसमुद्भवा । <br> 
तावुभौ सर्वभावानां नियताविति सौगताः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> भा. भा.[१२३]. <br>
<span style="color:green"> [२]. </span> पा. भा.[४-२०]. <br>
<span style="color:green"> [३]. </span> स. सि.[१-१०]. <br>
<span style="color:green"> [४]. </span> न्या. र.[५७६]. <br>
<span style="color:green"> [५]. </span> स. सि.[१-८]. <br>
<span style="color:green"> [६]. </span> भा. भा.[११६]. <br>
<span style="color:green"> [७]. </span> स. सि.[१-३१].
</h5>

<hr>      