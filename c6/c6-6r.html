<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="The sublime truth"> आर्यसत्यम्   </p> </h4>  

<h5>श्लो.  ६.६.१ - ६.६.९ : <br>
दुःखं समुदयं चैव निरोधो मार्ग एव च । <br>
आर्यसत्याख्यया बौद्धं तत्त्वमस्ति चतुर्विधम् ॥	<br> 
दुःखं प्रसिद्धं तन्मूलमपि तच्छब्दशब्दितम् । <br>
दुःखहेतुस्समुदयः यः प्रत्ययपदाभिधः ॥ <br>	 
निरोधो मुक्तिरेव स्यात् शुद्धज्ञानमहोदयः । <br>
मार्गो भावनया तत्त्वज्ञानं तद्धेतुरुच्यते ॥ <br>	 
यद्भास्करेण भाष्ये स्वे त्वार्यसत्यं विभागशः । <br>
निरूपितं तदप्यत्र विशदीक्रियते यथा ॥  <span style="color:green"><sup>[१] </sup></span> <br>	
आद्यं समुदयाख्यं स्यात् सर्वमुत्पत्तिमत् स्थितम् । <br>
इति यन्निर्णयज्ञानं तदेव स्यात् स्वलक्षणम् ॥ <br>	 
क्षणिकं सर्वमिति यत् तन्निरोधाख्यमुच्यते । <br>
सर्वं दुःखमिति ज्ञानं दुःखसत्यं विनिश्चितम् ॥ <br>	 
सर्वं शून्यमिति ज्ञानं मार्गसत्यं निरात्मकम् । <br>
इति भावयतो रागहानौ नाशो ह्यहेतुकः ॥ <br>	 
प्रायश्शास्त्रं सर्वमपि चतुर्धैव विभज्यते । <br>
रोगस्तद्धेतुरारोग्यं तद्धेतुश्चेति वैद्यके ॥ <br>	 
भूतं च भौतिकं चैव चित्तं चैत्तं च कृत्स्नशः । <br>
उत्पाद्यं क्षणिकं दुःखं निस्स्वभावं निरूपितम् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green"> [१]. </span> भा. भा.[121].
</h5>

<hr>