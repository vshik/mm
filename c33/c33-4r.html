<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Defects of no-soul theory"> नैरात्म्यवाददोषः </p> </h4>      

<h5>श्लो.  ३३.४.१ - ३३.४.१२ : <br>
नैरात्म्यवादपक्षे तु पूर्वमेवावबुद्ध्यते । <br>
मद्विनाशात्फलं न स्यान्मत्तोऽन्यस्याथवा भवेत् ॥	  <br>
इति नैव प्रवृत्तिः स्यात् न च वेदप्रमाणता ।  <br>
जन्मान्तरेऽभ्युपेतेऽपि ज्ञानमात्रात्मवादिनाम् ॥	  <br>
ज्ञानानां क्षणिकत्वाद्धि कर्तृभोक्त्रन्यता भवेत् ।  <br>
निष्क्रियत्वाविभुत्वाभ्यां नच देहान्तराश्रितिः ॥	  <br>
कर्ता स एव सन्तानः ननु भोक्ता स एव नः ।  <br>
विज्ञानक्षणभेदस्तु त्वदवस्थान्तरैस्समः ॥	  <br>
कर्तृत्वमेव दुस्साधं दीर्घकालेषु कर्मसु ।  <br>
सत्सु ज्ञानसहस्रेषु कुलकल्पोपमं हि तत् ॥	  <br>
व्यतिरिक्तो हि संतानो यदि नाभ्युपगम्यते ।  <br>
संतानिनामनित्यत्वात् कर्ता कश्चिन्न लभ्यते ॥	  <br>
तस्मादत्यन्तभेदो वा कथंचिद्भिन्नताऽपि वा ।  <br>
संतानस्येत्ययं चात्मा स्याद्वैशेषिकसांख्ययोः ॥	  <br>
नन्वन्यत्वं विदन्तोऽपि पुत्रादिफलसिद्धये ।  <br>
प्रवर्तन्ते यथा तद्वत् ज्ञानसंतानिनोऽपि नः ॥	  <br>
अन्यत्वे च समानेऽपि यथा वंशान्तरोद्भवाः ।  <br>
न लभन्ते फलं तद्वत् संतानान्तरजाः क्षणाः ॥	  <br>
"न तावद्बुद्धिरत्रैवं, अपिचातमफलेच्छया । पुत्रादिभरणे वृत्तिः स्यात्तदप्यत्र नास्ति ते ॥ "	  <br>
भरणं यदपत्यानां तिर्यगादिषु दृश्यते ।  <br>
अज्ञानं शरणं तत्र प्राज्ञानां तु न युज्यते ॥	  <br>
नच त्वमपि कृत्येषु निरन्वयविनाशतः ।  <br>
मत्सन्तानसमृद्ध्यर्थमिति मत्वा प्रवर्तसे ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
