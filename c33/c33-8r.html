<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Defects of the Theory of Non-omnipresence"> असर्वगतपक्षदोषः </p> </h4>      

<h5>श्लो.  ३३.८.१ - ३३.८.९ : <br>
अनवच्छिन्नसद्भावं वस्तु यद्देशकालतः ।  <br>
तन्नित्यं विभु चेच्छन्तीत्यात्मनो विभुतेष्यते ॥	 <br> 
सर्वत्र कार्योपलब्धेरात्मा सर्वगतो मतः ।  <br>
तच्च कार्यमहंबुद्धिः सुखदुःखादिधीरपि ॥	 <br> 
ननु लिङ्गं तदेव स्याद्देशान्तरगतेरपि ।  <br>
आत्मा शरीरसंमिश्रः तैरेव सह संगमात् ॥	 <br> 
तत्र तत्र सुखादीनि कार्याणि प्रतिपद्यते ।  <br>
युगपद्यदि सर्वत्र कार्यमात्मगतं भवेत् ॥	 <br> 
ततस्सर्वगतत्वं स्यात् पर्याये तु शरीरवत् ।  <br>
अन्यथा सर्वगतता शरीरस्यापि कथ्यताम् ॥	 <br> 
नैवं स्वतोऽस्यामूर्तत्वात् न मूर्तैर्मिश्रताऽऽत्मनः  <br>। 
ततश्च तैरसंश्लिष्टः न नेतुं शक्यते क्वचित् ॥ <br>	 
मूर्तानामपि सूक्ष्माणां चन्द्रदीपरवित्विषाम् । <br>
न मृत्पिण्डादिभिस्साकं मिश्रणं नयनं क्वचित् ॥ <br>	 
स्याद्वादिभिर्मता मूर्ता बद्धा जीवास्तथाऽपि ते ।  <br>
शरीरसंपर्कायत्तमूर्ततारहिताः पुनः ॥	  <br>
ज्वालादीनां स्पर्शवत्त्वात् वायुना वोल्मुकादिना ।  <br>
युक्तं स्यान्नयनं वक्तुं तस्मात्सर्वगतः पुमान् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>

</h5>

<hr>
