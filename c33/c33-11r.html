<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Almightiness"> सर्वसामर्थ्यम् </p> </h4>      

<h5>श्लो.  ३३.११.१ - ३३.११.९ : <br>
चलनादिक्रियाहीनोऽप्यसौ कर्तृत्वमात्रतः । <br>
देशान्तरप्रापणादिक्रियार्होऽतो न निष्क्रियः ॥	  <br>
कर्तैव चाश्रयः तस्य़ कर्माप्यत्रैव च स्थितम् ।  <br>
अत एव स्थितं ह्येतत्कर्तृत्वं सर्वकर्मसु ॥	<span style="color:green"><sup>[१] </sup></span> <br>
यदि स्वसमवेतैव शक्तिरिष्येत कर्मणाम् । <br>
तद्विनाशे ततो न स्यात्कर्तृस्था तु न नश्यति ॥	  <br>
कथमन्यत्रान्यशक्तिः समवैतीति चेत् शृणु ।  <br>
अत्यन्तभेदाभावो हि यागदानक्रियात्मनोः ॥	  <br>
शक्तिः कार्यानुमेयत्वाद्यद्गतैवोपयुज्यते ।  <br>
तद्गतैवाभ्युपेतव्या स्वाश्रयाऽन्याश्रयाऽपि वा ॥	  <br>
तादर्थ्येन हि शेषत्वं नाश्रयाश्रयिभावतः ।  <br>
राजार्थौपयिकं नित्यमुष्ट्रो वहति कुङ्कुमम् ॥	  <br>
आत्माश्रिताङ्गपूर्णामेकार्थसमवायतः ।  <br>
प्रधानैस्सह संबन्धात् न तेषां पुरुषार्थता ॥	  <br>
अर्थापत्तेरिहापूर्वं पूर्वमेकं प्रतीयते ।  <br>
ततस्तत्सिद्धये भूयस्स्यादपूर्वान्तरप्रमा ॥	  <br>
प्रमाणवन्त्यदृष्टानि कल्प्यन्ते सुबहून्यपि ।  <br>
अदृष्टशतभागोऽपि न कल्प्यो ह्यप्रमाणकः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. तन्त्र.[372]. </span> 
</h5>

<hr>
