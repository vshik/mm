<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Tradition"> सम्प्रदायः  </p> </h4>   

<h5>श्लो.  १२१.५.१ - १२१.५.१२ : <br>
अत्रोच्यते संप्रदायो नाम सर्वगुरुर्महान्। <br>
परंपरासमायातोपदेशस्सोऽभिधीयते॥	  <br>
आम्नाय इत्यादिशब्दाः तत्पर्यायाः प्रकीर्तिताः। <br>
सत्संप्रदायरहितशास्त्रैरर्थस्य निर्णयः॥	  <br>
दुष्करः तत्सदाचार्यसंप्रदायपरिग्रहः।शास्त्रमूलस्संप्रदायश्शास्त्राननुमतोऽपिवा।भ्रमादिसंभावनया बाह्यतुल्यो मतो बुधैः॥ <br>	 
स च सन्नित्यसंश्चेति द्विविधः प्रथमोऽत्र नः। <br>
द्वितीयस्तु परेषां स्यात् नियमो हेतुदर्शनात्॥	  <br>
अधर्मेन्द्रियदोषाभ्यां दुस्तर्काभ्यासतोऽपिवा। <br>
दुर्व्याप्तेरनुसन्धानाद्विप्रलम्भकवाक्यतः॥	  <br>
तत्त्वाग्रहेण साहितात् अतत्त्वग्रहसम्भवः। <br>
स एव संप्रदायश्चेत् असंत्स्यादिति न क्रमः॥	  <br>
परेषामथ सिद्धान्ते हेतुदर्शनमुच्यते। <br>
अनन्यगातिकाः स्वैररसिका जीविकार्थिनः॥	  <br>
तथा पाषण्डिसंसर्गाः कुतर्काभ्यासिनोऽलसाः। <br>
एवमादिप्रसिद्धास्ते सूरिभिः प्रकटीकृताः॥	  <br>
हेतवोऽन्यथासिद्धाः वीक्ष्यन्तां तन्त्रवार्तिके। <br>
प्रतिमाजल्पनं शाखाभङ्गः पाषाणपाटनम् ॥	  <br>
इत्यादिभिः कुत्सिताभिः सिद्धिभिर्वञ्चिताः परे । <br>
हेतुदर्शनशून्या ये ते सन्त्येव महाजनाः ॥	  <br>
न महत्ता देशतो वा कालतो वापि शक्तितः । <br>
आकारतो वा संख्यातः नान्यस्मादपि कारणात् ॥	  <br>
एवं विशेषं पश्यन्तः तुष्यन्तस्सन्ति वैदिकाः । <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
