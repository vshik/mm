<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="When logic has no solid grounds">  तर्काप्रतिष्ठानम् </p> </h4>     

<h5>श्लो.  १२१.३.१ - १२१.३.१७ : <br>
ततस्तर्काप्रतिष्ठानादित्यप्याह स्वयं स्फुटम्। <br>
युक्तिस्त्वनिर्णीतवलाबलेति न्यायवित्तमाः॥	<span style="color:green"><sup>[१] </sup></span> <br> 
यत्नेनानुमितोऽप्यर्थः कुशलैरनुमातृभिः। <br>
अभियुक्ततरैरन्यैरन्यथैवोपपाद्यते॥	<span style="color:green"><sup>[२] </sup></span> <br> 
बहुकृत्वोऽपि वस्त्वात्मा युक्त्यैव परिनिश्चितः। <br>
देशकालादिभेदेन ज्ञायते पुनरन्यथा॥	स्मृतिचन्द्रिका.[]
वेदशास्त्रविरोधी च तर्कश्चक्षुरपश्यताम्। <br>
रूपमात्राद्धि वाक्यार्थः केवलान्नावतिष्ठते॥	<span style="color:green"><sup>[३] </sup></span> <br> 
वाक्यात्प्रकरणादर्थादीचित्याद्देशकालतः। <br>
शब्दार्थाः प्रविभज्यन्ते न रूपादेव केवलात्॥	<span style="color:green"><sup>[४] </sup></span> <br> 
शब्दानामेव सा शक्तिः तर्को यः पुरुषाश्रयः। <br>
स शब्दानुगतो न्यायोऽनागमो ह्यनिबन्धनः॥	<span style="color:green"><sup>[५] </sup></span> <br>
इति भर्तृहरि प्राह वाक्यपद्यां विचक्षणः। <br>
श्रुत्यर्थस्यानुकूलो यः स न्यायस्तदभीप्सितः॥	  <br>
तस्माच्छब्दः तर्कनिघ्न इति नैवावधारयेत्। <br>
तात्पर्यनिर्णयार्थो यस्तर्कोऽसौ शब्दलक्षणः॥	  <br>
आर्षं धर्मोपदेशं च वेदशास्त्रविरोधिना। <br>
यस्तर्केणानुसंधत्ते स धर्मं वेद नेतरः॥	<span style="color:green"><sup>[६] </sup></span> <br> 
वाच्यर्था निहितास्सर्वे वाङ्मूला वाग्विनिस्सृता। <br>
तां तु यस्स्तेनयेद्वाचं स सर्वस्तेयकृन्नरः॥	<span style="color:green"><sup>[७] </sup></span> <br> 
तस्माद्विरोधे धर्मस्य निश्चित्य गुरुलाघवम् । <br>
यतो भूयस्ततो विद्वान् कुर्याद्धर्मविनिर्णयम्॥	<span style="color:green"><sup>[८] </sup></span> <br> 
मनुव्यासप्रभृतयः क्रमादेवं वचोऽब्रुवन्। <br>
दुस्तर्को दूरतस्याज्यः विपरीतार्थबुद्धिकृत्॥ <br>
तस्माद्विरूद्धसंस्कारशिक्षितानां परस्परम्। <br>
विवादो नहि विश्राम्येद्युगानामथुतैरपि॥ <br>	 
अतो विरुद्धसंस्कारोपरोधायैव भावना। <br>
संप्रदायानुरोधेनाभ्यसनीयेति देशना॥ <br>	 
यावद्यावद्विवादाय मुक्तकं दीयते मनः। <br>
अनवस्थादिदोषेण तावत्तावद्विहन्यते॥	<span style="color:green"><sup>[९] </sup></span> <br> 
अतएवाग्रहाविष्टाः सहसा नोपदेशतः। <br>
स्वमतं न त्यजन्तीति संशयः प्राक्प्रदर्यते॥ <br>	 
संदिग्धास्ते तु सुकराः परिवर्तयितुं नराः। <br>
इत्येवं रूढसंस्कारः शिथिलीक्रियते बुधैः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. ब्र. सू.[2-1-10]. </span> <br>
<span style="color:green">[२]. वा. प.[1-34], बृ. उ.[4-4]. </span> <br>
<span style="color:green">[३]. वा. प.[1-137]. </span>
<span style="color:green">[४]. वा. प.[2-316]. </span>
<span style="color:green">[५]. वा. प.[1-139]. </span>
<span style="color:green">[६]. मनु.[12-106]. </span>
<span style="color:green">[७]. मनु.[4-256]. </span>
<span style="color:green">[८]. स्मृतिचन्द्रिका.[]. </span>
<span style="color:green">[९]. न्या.सु.[350]. </span>

</h5>

<hr>
