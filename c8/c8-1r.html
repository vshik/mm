<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Remarkable Points"> विशेषांशः </p> </h4>

<h5>श्लो.  ८.१.१ - ८.१.१४ : <br>
योगाचारविभूत्या यस्तोषयित्वा महेश्वरम् । <br>
चक्रे वैशेषिकं शास्त्रं कणादं तं नमाम्यहम् ॥ <span style="color:green"><sup>[१] </sup></span> <br>
काणादन्यायमतयोस्समानार्था इमे स्थिताः । <br>
वैशेषिके विशेषोऽपि त्वियानेवावगम्यते ॥ <br>	 
शब्दोपमानयोर्नैव प्रामाण्यमतिरिच्यते । <br>
अनुमानगतार्थत्वादिति वैशेषिकं मतम् ॥ <br>	 
पीलुपाकविदस्त्वेते गौतमीयाः पुनर्विदुः । <br>
पिठरे पाकमित्येतत् विदितं सर्ववादिनाम् ॥ <br>	 
समवायोऽतीन्द्रियस्स्यादिति वैशेषिकं मतम् । <br>
प्रत्यक्षस्समवायीति नैयायिकविनिर्णयः ॥ <br>	 
एते वैशेषिकाः प्रायः जरत्तार्किकलक्षणाः । <br>
प्रायो नैयायिका एव नव्यतार्किकशब्दिताः ॥ <br>	 
तेष्वपि प्रायशः प्राच्यनव्यभेदास्त्वनेकधा । <br>
भूता अपि भविष्यन्ति सर्वेषां दर्शनेष्विव ॥ <span style="color:green"><sup>[२] </sup></span> <br> 
आत्माऽनुमेयो जरतां नव्यानां मानसो मतः । <br>
इत्यौपनिषदैः भेदाः बहवः स्युः प्रदर्शिताः ॥ <br>	 
द्वित्वे च पाकजोत्पत्तौ विभागे च विभागजे । <br>
यस्य न स्खलिता बुद्धिः तं वै वैशेषिकं विदुः ॥ <br>	 
विनाशकविनाशस्य या बुद्धिः प्रतियोगिनी । <br>
साऽपेक्षाधीः तद्विनाशात् द्वित्वादिर्हि विनश्यति ॥ <br>	 
अनुमेयेन सम्बद्धं प्रसिद्धं च तदन्विते । <br>
तदभावे च नास्त्येव तल्लिङ्गमनुमापकम् ॥ <br>	 
विपरीतमतो यत्स्याद् एकेन द्वितयेन वा । <br>
विरुद्धासिद्धसन्दिग्धमलिङ्गं काश्यपोऽब्रवीत् ॥	<br> 
विद्याऽविद्याविभागोऽपि विशेषो न्यायनिर्णयात् । <br>
उपघातात्मकं दुःखं प्रसादजनकं सुखम् ॥	 <br>
वीचीसन्तानवच्छब्दसन्तानश्च निरूपितः । <br>
सर्वा सर्वगता जातिरिति वैशेषिकं मतम् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].</span> वै. भा.[मङ्गलम्]. <br>
<span style="color:green">[२].</span> न्या. म.[433].
</h5>

<hr>
