<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of संस्थानजाति"> संस्थानजातिपक्षः </p> </h4>      

<h5>श्लो.   : <br>
अभाषत च संस्थानजातिपक्षं पतञ्जलिः । <br>
जातिनित्यत्वपक्षोक्तिरन्वारुह्येति नीयताम् ॥	<span style="color:green"><sup>[१] </sup></span> <br> 
संस्थानजातिसिद्धान्तसारांशोऽत्रावगम्यताम् । <br>
संस्थानं चाप्यवयवव्यूहस्सास्नादिलक्षणः॥	 <br> 
जातेस्तुव्यञ्जकं यत्स्यात् जातितस्तस्य सङ्ग्रहे । <br>
जातिमालाऽनवस्थाऽतः संस्थानं जातिरिष्यते ॥	  <br>
यद्यप्येकैकसंस्थं तत्संस्थानं गळकंबळम् ।  <br>
स्वभावतः तथाऽप्येतत्सप्रतिद्वन्द्विकं मिथः ॥	  <br>
प्रमाणिकं स्वरूपं यत् स स्वभाव इतीर्यते । <br>
तत्तथैव स्वीक्रियते यद्यथैव प्रतीयते ॥	  <br>
सन्निवेशाः स्वभावेन नियतप्रतियोगिकाः । <br>
अन्योन्यसादृश्यरूपाः मिथः स्मारकतावशात् ॥	  <br>
एकस्मृतिसमारूढाः एकबुद्धिनियामकाः । <br>
सादृश्यसामान्यशब्दावेकार्थाविति निर्णयः ॥	  <br>
उपाधिसंकरन्यायादवस्थासंकरो मतः ।  <br>
भ्रमणस्यन्दनत्वाद्यमेकस्मिन् गमने मतम् ॥	  <br>
अन्योन्यसप्रतिद्वन्द्वि रूपं सादृश्यमुच्यते ।  <br>
तदेवानुगतज्ञप्तिहेतुः जातिर्न चाधिका ॥	  <br>
कथ्यते यैस्तु सादृश्यं संस्थानादिविलक्षणम् । <br>
गुरुत्वं जातिगुप्तौ च धृतं तैर्जातिगुप्तिवत् ॥	<span style="color:green"><sup>[२] </sup></span> <br> 
जातिखण्डनयुक्तीनां नावकाशोऽत्र लभ्यते । <br>
प्रायः पतीक्शकाणामप्येतदेव मनोरमम् ॥	<span style="color:green"><sup>[३] </sup></span> <br> 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. त. टी.[75]. </span> <br>
<span style="color:green">[२]. त. टी.[78]. </span> <br>
<span style="color:green">[३]. प्र. त.[74]. </span>
</h5>

<hr>
