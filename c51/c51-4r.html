<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of कौमारिल s"> कौमारिलमतम् </p> </h4>      

<h5>श्लो.  ५१.४.१ - ५१.४.१८ : <br>
जातिं व्यक्तिगतां नित्यां व्यक्तितादात्म्यशालिनीम्। <br>
प्रत्यक्षगम्यां सर्वां तामाहुः कौमारिलाः पुनः॥	<span style="color:green"><sup>[१] </sup></span> <br>
सत्ता पदार्थमात्रे स्यान्महासामान्ययमुच्यते।  <br>
द्रव्यत्वब्रह्मणत्वादि सामान्यं स्यादवान्तरम्॥	  <br>
महासामान्यमपरे नैवेच्छन्त्यनवस्थितेः।  <br>
पुनस्तेन सहान्येषु सामान्यमतिरस्ति हि॥	  <br>
जातिमेवाकृतिं प्राहुः व्यक्तिराक्रियते यया।  <br>
सामान्यं तच्च पिण्डानामेकबुद्धिनिबन्धनम्॥	  <br>
सर्ववस्तुषु बुद्धिश्च व्यावृत्त्यनुगमात्मिका।  <br>
जायते द्वयात्मकत्वेन विना सा च न सिद्ध्यति॥	  <br>
नचाप्यन्यतरा भ्रान्तिरुपचारेण गम्यते।  <br>
दृढत्वात्सर्वथा बुद्धेः भ्रान्तिस्तद्भ्रान्तिवादिनाम्॥	  <br>
निर्विशेषं न सामान्यं भवेच्छशविषाणवत्।  <br>
सामान्यरहितत्वाच्च विशेषास्तद्वदेवहि॥	  <br>
विषेषतो हि जिज्ञासा ज्ञाते सामान्यतो मता।  <br>
सामान्यस्यानुपगमे प्रश्नोत्तरपराहतिः॥	  <br>
स्वाभाविकश्च संबन्धो जातिव्यक्त्योर्न हेतुमान्।  <br>
तेनैतस्य प्रसिद्ध्यर्थं नान्यसामान्यमिष्यते॥	  <br>
विषयेण हि बुद्धीनां विना नोत्पत्तिरिष्यते।  <br>
विशेषादन्यदिच्छन्ति सामान्यं तेन तद्ध्रुवम्॥	  <br>
तस्मात्सास्त्रादिमत्स्वेव गोत्वं यस्मात्तदात्मकम्।  <br>
तादात्म्यमस्य कस्माच्चेत्स्वभावादिति गम्यताम्॥	  <br>
एकानेकत्वमेकस्य तथाऽन्यानन्यता कथम्।  <br>
तत्सामान्यं विशेषश्चेत्येवमादि च दुष्करम्॥	  <br>
विरोधस्तावदेकान्काद्वक्तुमात्र न युज्यते।  <br>
सामान्यानन्यविज्ञाते विशेषे नैकवृत्तिता॥	  <br>
सामान्यनन्यवृत्तित्वं विशेषात्मैकभावतः।  <br>
तेन नात्यन्ततो भेदस्स्यात्सामान्यविशेषयोः॥	  <br>
या चावयशो वृत्तिः स्त्रक्सू्त्रादिषु दृश्यते।  <br>
भूतकण्ठगुणोदश्च प्रतिपिण्डं समाप्तिः॥	  <br>
तत्रावयवयोगित्वमविभुत्वं च कारणम्।  <br>
आकृतेस्तदभावेन न प्रसक्तमदोद्वयम्॥	  <br>
नच द्वैविध्यमेवेति वृत्तेरस्ति नियामकम्।  <br>
त्रैविध्यमपि दृष्टत्वात्संभवेत् द्वे विधे यथा॥	  <br>
दीर्घह्रस्वत्ववच्चात्र व्यपेक्षाभेदतो भवेत् ।  <br>
अविरोध इति ज्ञात्वा प्रतिपत्तिर्निरूप्यताम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[557]. </span> <br>
</h5>

<hr>
