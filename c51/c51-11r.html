<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Enunciating the same">  तदुपदेशवादः   </p> </h4>      

<h5>श्लो. ५१.११.१ - ५१.११.१३ : <br>
नाध्यक्षगम्या जातिस्सा किन्तु स्मरणलक्षणा । <br>
इति मेधातिथेः विज्ञानेश्वरस्य च निर्णयः ॥	  <br>
तथा सेश्वरमीमांसातत्त्वटीकादिकारिणः । <br>
औपदेशिकसिद्धान्तं स्थापयामासुसूर्जितम् ॥	<span style="color:green"><sup>[१] </sup></span> <br>
तदन्वयविशेषेषु संभवो विप्रतादिकम् । <br>
अन्वयव्यतिरेकाभ्यां यथालोकं प्रतीयते ॥	  <br>
संभवोऽपि च साध्व्याः स्यान्मातुरेवानुभाविकः । <br>
द्रव्यादीनां धर्मतावदन्येषां त्वौपदेषिकम् ॥	  <br>
ते सन्ततिविशेषास्स्युः वृद्धा येषु प्रयुञ्जते । <br>
विप्रादिशब्दं योषां तु गोत्रार्षेयाद्यविस्मृतिः ॥	  <br>
पक्षे त्वस्मिन् विप्रताद्यं व्यवहारनिबन्धनम् । <br>
अनादिर्व्यवहारोऽयं वारदिव्यवहारवत् ॥	<span style="color:green"><sup>[२] </sup></span> <br>
या चोत्कर्षापकर्षाभ्यां सप्तमे पञ्चमेऽपि वा । <br>
वर्णान्तरापत्तिरुक्ता पर्यायाच्छुद्धिरेव सा ॥	<span style="color:green"><sup>[३] </sup></span> <br>
संभवः तदभिव्यङ्ग्या जातिर्वा विप्रता यदि । <br>
मुखबाहूरुजातानां मानसानां कथं नु सा ॥	  <br>
द्रौपद्यगस्त्यवाल्मीकिदृष्टद्रुम्नादिधीमताम् । <br>
पौराणिकानामन्येषां कथ् सा व्यवतिष्ठते ॥	  <br>
तद्योनिजायोनिजादिक्रोडीकरणनिर्मलम् । <br>
ब्राह्मण्यमभिनिर्वाच्यं तद्धि सत्त्वादिलक्षणम् ॥	  <br>
सत्त्वादयो गुणा एव स्वभावप्रभवा गुणाः । <br>
तद्धेतुभूतं प्राचीनं कर्म स्वो भाव उच्यते ॥	<span style="color:green"><sup>[४] </sup></span> <br>
प्रजापतेः ऋषीणां च प्रत्यक्षं तत्तु मादृशाम् । <br>
गोत्रप्रवरसंबन्धपारंपर्यौपदेशिकम् ॥	  <br>
सवर्णान्येन संयोगे सांकर्यं नैव संभवि ।  <br>
महर्षिषु प्रमादोऽपि तपोभिरनुपप्लुतः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. सेश्वर.[1-2-2]. </span> <br>
<span style="color:green">[२]. प. म.[6 भ.]. </span> <br>
<span style="color:green">[३]. याज्ञ.[1-96]. </span>
<span style="color:green">[४]. भ. गी.[18-42]. </span>
</h5>

<hr>
