<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Arguments based on perception, therein"> तत्प्रत्यक्षवादः </p> </h4>      

<h5>श्लो.  ५१.१०.१ - ५१.१०.१३ : <br>
प्रत्यक्षं ब्राह्मणत्वादि सहकारिव्यपेक्षया । घृतत्वादिवदित्युक्तं मीमांसातन्त्रवार्तिके ॥	<span style="color:green"><sup>[१] </sup></span> <br>
सहकार्यत्रोपदेशः स पारम्परिको मतः । समूहलेख्यानि परम्पराऽविस्मृतिकारणम् ॥	 <br>
नहि तत्करणं लोके वेदे वा किञ्चिदीदृशम् । इति कर्तव्यतासाध्ये यस्य नानुग्रहेऽर्थिता ॥		 <br> 
तथा च सन्ततिस्मृत्याऽनुगृहीतेन चक्षुषा ।विज्ञायमानं ब्राह्मण्यं प्रत्यक्षत्वं न मुञ्चति ॥	 	 <br>
तथा च दृश्यते नानासहकारिव्यपेक्षया । चक्षुषो जातिविज्ञानजनकत्वं यथोदितम् ॥	 	 <br>
सुवर्णं व्यज्यते रूपात् ताम्रत्वादेरसंशयम् ।तैलाद्घृतं विलीनं च गन्धेन तु रसेन वा ॥	<span style="color:green"><sup>[२] </sup></span> <br> 
भस्मपर्च्छादितो वह्निः स्पर्शनेनोपलभ्यते ।अश्वत्वादौ च दूरस्थे निश्चयो जायते ध्वनेः ॥	 	 <br>
संस्थानेन घटत्वादि ब्राह्मणत्वादि योनितः ।क्वचिदाचारतश्चापि सम्यग्राज्ञाऽनुपालितात् ॥	 <br>	 
यत्समानवयोवेषपिण्डद्वयविलोकने ।तत्क्षणादक्षतो भेदो नावभातीति भाषितम् ॥	 	 <br>
नैतावता विभागस्य प्रत्यक्षत्वं निवर्तते । सादृश्यदोषात्तत्र स्याद्विभागस्यानवग्रहः ॥	 	 <br>
समानरूपसंस्थानशुक्तिकाकलघौतयोः । विवेकस्सहसा नाभादिति कालान्तरेऽपि किम्॥	 	 <br>
विश्वामित्रे च कर्माधिकारमात्रस्य संभवः ।न विप्रतादेः सांकर्यादिति कौस्तुभकृन्मतम् ॥	<span style="color:green"><sup>[३] </sup></span> <br>
यामुनाचार्यहेमाद्रिमाधवप्रमुखा बुधाः ।पन्थानमनुरुन्धाना अमुमेवेति निर्णयः ॥	 <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  तन्त्र.[1-2-3]. </span> <br>
<span style="color:green">[२]. श्लोक.[620]. </span> <br>
<span style="color:green">[३]. मी. कौस्तुभः[1-2-2]. </span>
</h5>

<hr>
