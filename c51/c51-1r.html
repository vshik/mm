<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Buddhist view"> सौगतमतम् </p> </h4>    

<h5>श्लो.  ५१.१.१ - ५१.१.१५ : <br>
विकल्पविभ्रमो जातिरिति केचित्प्रचक्षते। <br>
उपाधिभेदभिन्ना सा महासत्तेत् केचन॥ <span style="color:green"><sup>[१] </sup></span> <br>
एके सतीमभिन्नां तामाश्रयेभ्यो विजानते।  <br>
अभिन्नमपि तामेतामनुमेयां विदुः परे॥	 <br> 
अपोहलक्षणं केचित्केचित्सारूप्यलक्षणाम्।  <br>
स्वासाधरणरूपां तामन्ये संस्थानलक्षणाम्॥	 <br> 
एकार्थकारितामेके विवादा बहवोऽत्र हि।  <br>
संग्रहो वचसां तेषां पूर्वेषामवगम्यताम्॥	 <br> 
अर्थक्रियासु नित्यस्य ह्यसामर्थ्यं स्फुटं ततः।  <br>
जनकत्वस्य चाभावाद्विषयत्वाद्यसंभवः॥	 <br> 
इति बुद्धिविरोधेन विकल्पो जातिरुच्यते।  <br>
तथाऽवयविनोऽभावे निराधारा कथं न सा॥	 <br> 
अन्यत्र वर्तमानस्य ततोऽन्यस्थानजन्मनि।  <br>
तस्मादचलतः स्थानात् वृत्तिरित्यतियुक्तिता॥	 <br> 
यत्रासौ वर्तते भावः तेन सम्बध्यते न तु।  <br>
तद्देशिनां च व्याप्नोति किमप्येतन्महाद्भुतम्॥	 <br> 
नायाति नच तत्रासीदस्ति पश्चान्न चांशवत्।  <br>
जहाति पुनराधारमहो व्यसनसंततिः॥	 <br> 
परतन्त्रैव सर्वत्र स्वात्मानं लब्धमर्हति।  <br>
अतो वृत्तिविरोधेन विकल्पो नैव संशयः॥	 <br> 
पिण्डे सामान्यमेकत्र यदि कार्त्स्न्येन वर्तते।  <br>
तत्रैवास्य समाप्तत्वान्न स्यात्पिण्डान्तरे ग्रहः॥	 <br> 
"एकदेशेन वृत्तौ तु गोत्वजातिर्न कुत्रचित्। समग्राऽस्तीति, गोबुद्धिः प्रतिपिण्डं कथं भवेत्॥ "	  <br>
पृथक्त्वे व्यक्तितो जातेः दृश्येत पृथगेव सा।  <br>
अभेदे व्यक्तिमात्रं स्यात् द्वेधा चेन्न विरोधतः॥	  <br>
जात्याद्यर्थान्तरं यस्मादतद्रूपेऽपि वस्तूनि।  <br>
भवत्यध्यस्य धीः तस्मान्मृगतृष्णादिभिस्समा॥	  <br>
तस्माद्यतोयतोऽर्थानां व्यावृत्तिस्तन्निबन्धनाः।  <br>
जातिभेदाः प्रकल्प्यन्ते तद्विशेषावगाहिनः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. प्रक.[3 प्र.]. </span>
</h5>

<hr>
