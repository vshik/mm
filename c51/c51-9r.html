<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Alternatives thereof"> तत्रविकल्पाः  </p> </h4>      

<h5>श्लो.  ५१.९.१ - ५१.९.१४ : <br>
श्रुतिस्मृतिनिबन्धेषु तद्व्याख्यानेषु च यच्छ्रुतम् । <br>
भाष्यादिषु च यच्चोक्तं तत्सारांशोऽयमुच्यते ॥	  <br>
जातिनाम्नोऽतिरिक्तस्य स्वीकर्तारस्तु वस्तुनः । <br>
ब्राह्मणत्वादिकां जातिं नरत्वावान्तरं विदुः ॥	  <br>
तत्र क्वचिद्ब्राह्मणादिशब्दानां गुणवाचिताम् । <br>
वृत्तादिवाचितां चापि मन्वते तत्त्वदर्शिनः ॥	  <br>
नञ्सूत्रेऽतो महाभाष्ये गुणसन्दोहवर्तिनः । <br>
ब्राह्मणाद्या अमी शब्दाः क्वचिदंशेष्वितीरितम् ॥	<span style="color:green"><sup>[१] </sup></span> <br>
जात्यनभ्युपगन्तारः व्यवहारस्य गोचरम् । <br>
विदुश्शुद्धकुलोत्पत्तिं जातिजन्मादिशब्दिताम् ॥	  <br>
सैव संततिसन्तानकुलशब्दादिशब्दिता ।  <br>
सर्ववर्णेषु तुल्यास्वित्यादिस्मृतिवचोवलात् ॥	<span style="color:green"><sup>[२] </sup></span> <br>
तमश्शूद्रे रजः क्षत्रे ब्राह्मणे सत्त्वमुत्कटम् । <br>
इत्याश्वमेधिकस्मृत्या सत्त्वाद्यं केचिदभ्यधुः ॥	<span style="color:green"><sup>[३] </sup></span> <br>
सन्निवेशसमानत्वेऽप्यारणेयादिवह्निषु ।  <br>
क्षीरभेदादिकेऽप्यस्ति शक्तिभेदास्तथाऽत्र हि ॥	<span style="color:green"><sup>[४] </sup></span> <br> 
परेऽदृष्टविशेषं तमात्मस्थमनुजानते । <br>
तदभिव्यञ्जिकां शुद्धकुलोत्पत्तिं प्रचक्षते ॥	  <br>
ब्राह्मणो जायते ह्येष यो यज्ञाज्जायते त्विति । <br>
ब्राह्मणत्वं कर्मरूपमित् शातपथी श्रुतिः ॥	<span style="color:green"><sup>[५] </sup></span> <br> 
यथैव दीक्षणीयेष्ट्या जायन्ते ब्राह्मणादयः । <br>
इति पाद्मे पाञ्चरात्रे तन्निमित्तमनूदितम् ॥	<span style="color:green"><sup>[६] </sup></span> <br> 
मुखबाहूरुपज्जत्वं पुंसूक्तोक्तं विदुः परे । <br>
तत्र प्रश्नानुरोधेन तद्रूपणमितीतरे ॥	  <br>
मनूनां सर्गमकरोन्मुखबाहूरुपादतः । <br>
एते सावर्ण्यनामानः विष्वक्सेनागमोदिताः ॥	<span style="color:green"><sup>[७] </sup></span> <br> 
महर्षयस्सप्त पूर्वे चत्वारो मनवस्तथा ।  <br>
इत्यत्र मनवस्तादृक्सावर्ण्या इति भाषितम् ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. पाणिनि.[2-2-6]. </span> <br>
<span style="color:green">[२]. मनु.[10-5]. </span> <br>
<span style="color:green">[३]. भारत.[14-39]. </span>
<span style="color:green">[४]. श्रुत.[1-3-7]. </span>
<span style="color:green">[५]. शतपथ.[3-1-1-40]. </span>
<span style="color:green">[६]. पाद्म-चर्या.[1-8]. </span>
<span style="color:green">[७]. तत्त्वत्रयव्या.[173]. </span>
</h5>

<hr>
