<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="In contact"> समवायः </p> </h4>    

<h5>श्लो.  ५३.१.१ - ५३.१.१८ : <br>
अप्राप्तिपूर्विका प्राप्तिस्संयोग इति कीर्त्यते ।<br>
समवायस्तु निष्पत्तिप्राप्त्योः स्यादैककालिकः ॥	 <br>
प्रतीतिभेदाद्भेदोऽस्ति देशभेदस्तु नेष्यते । <br>
तेनात्र कल्प्यते वृत्तिः समवायस्स उच्यते ॥	 <br>
ये चेह वृत्ती स्रक्सूत्रभूतकण्ठगुणादिषु । <br>
जात्यादीनामनंशत्वात् ताभ्यां वृत्तिर्विलक्षणा ॥	<span style="color:green"><sup>[१] </sup></span> <br>
नैयायिकास्तं प्रत्यक्षमाहुर्यौगास्त्वतीन्द्रियम् । <br>
निर्विकल्पैकव्षयं तं विदुर्भूषणानुगाः ॥	 <br>
स निर्विकल्पानपेक्षसविकल्पकगोचरः । <br>
इति सिद्धान्तयन्त्यत्र त्वाचार्या इति च श्रुतम् ॥	<span style="color:green"><sup>[२] </sup></span> <br>
कारणे समवायो हि कार्याणां जन्म कथ्यते ।<br>
सत्तायास्समवायो वाऽथवाऽऽद्यक्षणयोगिता ॥	<span style="color:green"><sup>[३] </sup></span> <br>
समवायस्य जन्मत्वे विशेषणविशेष्यताम् ।<br>
जनयन् कारकस्तोमः नित्येऽपि सफलो मतः ॥	 <br>
स च व्योमवदेवैकः नित्यस्सर्वगतोऽपि च ।<br>
तस्यानेकत्वमिच्छन्ति चापरे नव्यतार्किकः ॥	 <br>
इति तार्किकसिद्धान्तः तत्र कौमारिलाशयः ।<br>
समवायो हि संबन्धान्तराभावेऽपि योजयेत् ॥	 <br>
स्वभावादेव तावेव यथा संबन्धिनौ तथा ।<br>
विशिष्टव्यवहारं तमातन्वाते स्वभावतः ॥	 <br>
"द्रव्याद्रव्ये च तादात्म्यात्, समवायेन किं फलम् । त्रैकाल्यं यदि नित्यत्वं कालायोगिनि तत्कथम् ॥ "	 <br>
यदि कारणशून्यत्वं यद्वा प्रध्वंसशून्यता । <br>
नित्यत्वं तत्प्रसज्येत प्रध्वंसप्रागभावयोः ॥	 <br>
उभयान्तविहीनत्वं नित्यत्वं चेन्निरुच्यते ।<br>
नित्यत्योरिव सर्वेषां नित्यतात्र प्रसज्यते ॥	 <br>
विशेषणविशेष्यात्मस्वभावान्नियमो यदि ।<br>
अजागलस्तनसमस्समवायः प्रकल्पितः ॥	 <br>
प्राभाकराः पुनस्तत्र काश्यपं मतमास्थिताः ।<br>
तयोरेकत्वनित्यत्वविवादोऽस्ति विशेषतः ॥	 <br>
समवायाख्यसंबन्धानेकानित्यत्वहेतुतः । <br>
व्यक्तैक्यं सितनीलादेः विभुत्वं चोपपाद्यते ॥	 <br>
नीलोनष्टस्सितो जातः इत्याद्या अपि बुद्धयः ।<br>
संबन्धमूलास्सिद्ध्यन्ति लाघवं च महत्ततः ॥	 <br>
इदं सर्वाद्वैतवादप्राग्रूपमिति केचन ।<br>
समवायैक्यपक्षेऽपि तथैवेत्यपरे विदुः ॥<br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[622]. </span> <br>
<span style="color:green">[२]. शतदू.[10 भ.]. </span> <br>
<span style="color:green">[३]. त. कौ.[9 का.]. </span>
</h5>

<hr>
