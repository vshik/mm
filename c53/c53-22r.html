<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Its enunciation"> तद्रहस्यम् </p> </h4>      

<h5>श्लो.  ५३.२२.१ - ५३.२२.१२ : <br>
अथापृथक्सिद्धिवादतात्पर्यस्येह संग्रहः ।  <br>
क्रियते बुद्धिशुद्ध्यर्थं यन्मूलं सर्वदर्शनम् ॥	 <br>
यच्च वस्तुपरिच्छेदशून्यं ब्रह्माभिधीयते ।  <br>
तत्स्यादिदमिदं नेति निर्देशानर्हतात्मकम् ॥	 <br>
तच्चस्वरूपाभेदात्स्यादपृथक्सिद्धितोऽपि वा ।  <br>
ज़डाजडविभागश्च प्रमाणपरिनिष्ठितः ॥	 <br>
ततोपृथक्सिद्धसत्ताकत्वात्तत्स्यादिति स्थितम् ।  <br>
तच्च द्वेधैव घटते न प्रकारान्तरस्थितिः ॥	 <br>
तत्र चैतत्सत्त्वभिन्नसत्त्वशून्यत्वतोऽथवा ।  <br>
यदधीना यस्य सत्ता तत्तदित्येव भण्यते ॥	 <br>
इति स्मृत्यैतदायत्तसत्ताकत्वाद्भवेदपि ।  <br>
तत्राद्यं तु विशेषाख्यसत्ताशून्यत्वतोऽथ च ॥	 <br>
व्यतिरिक्तत्वरूपस्य विशेषणदळस्य वा ।  <br>
अभावात्तत्राद्यपक्षः बाह्याद्वैतादुपागताः ॥	 <br>
अनन्तरस्तु वेदान्ताद्वैताभ्युपगतो मतः ।  <br>
विशिष्टाद्वैतसिद्धान्ते तत्सत्तायत्तसत्तया ॥	 <br>
अपृथक्सिद्धिरुररीकृता तत्र द्वयी गतिः ।  <br>
ब्रह्मसत्त्वेनैव सत्त्वं प्रपञ्चस्योपपद्यते ॥	 <br>
अतिरिक्ता नास्ति सत्ता गुणजातिनयादिति ।  <br>
इयमेका रीतिरन्या त्ववधानेन बुद्ध्यताम् ॥	 <br>
प्रपञ्चे चापि सत्ताऽस्ति प्रमाणपरिनिष्ठिता ।  <br>
सा ब्रह्मसत्तायत्ता स्यादित्येकेषां विनिर्णयः ॥	 <br>
द्विधाऽपि जगतो नास्ति मिथ्यात्वं तुच्छताऽपि वा ।  <br> 
एवं द्वैतादिसिद्धान्ते निर्णीता प्रायशो गतिः ॥	 <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
