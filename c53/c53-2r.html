<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="In Combination"> संयोगः </p> </h4>     

<h5>श्लो.  ५३.२.१ - ५३.२.११ : <br>
अथ संयोगसंबन्धः सौगतेर्नाभ्युपेयते ।
पर्त्यासत्तिः प्रतीघातावसानेति हि तन्मतम् ॥	<span style="color:green"><sup>[१] </sup></span> <br> 
अर्थान्तरस्य हेतुत्वान्नासौ निह्नवमर्हति ।
शब्दरूपस्पर्शहेतुः कश्चिदागन्तुको ह्यसौ ॥	 
अमृते गरळे तूले चोपले ब्राह्मणे गवि ।
चण्डाले कपिकच्छ्वादौ स्पर्शभेदोनुभूयते ॥	 
संयोगेनान्यथासिद्धिमातिष्ठन्ते विपश्चितः ।
संयोगापह्नवे सर्वो व्यवहारो विरुध्यते ॥	 
निरन्तरस्थितिः काचित्संयोग इति केचन ।
स्थितिः तद्देशसंयोग एवेत्यन्यैः प्रतीर्यते ॥	 
संयोगदेशकालाद्यैः प्रसिद्धैश्च ह्युपाधिभिः ।
परिषद्राशिविपिनयूथसङ्घातपङ्क्तयः ॥	 
वण्डलव्यूहसंकीर्णचतुरश्रादिमूर्तयः ।
आबाधितव्यवहृतिविषया निरुपाधिकाः ॥	 
महत्त्वैकत्वयुक्तत्वप्रमुखा बहवो गुणाः । 
संयुक्तद्रव्यनिष्ठास्तत्संयोगोऽशक्यनिह्नवः ॥	 
सादृश्यवच्च संयोगः कैश्चिन्मीमांसकैः पुनः ।
अनुयोगिप्रतीयोगिभेदाद्भिन्न इतीष्यते ॥	<span style="color:green"><sup>[२] </sup></span> <br> 
विभूनां चेदसंयोगः सान्तरत्वं प्रसज्यते । 
अत एवाजसंयोगः शब्दश्रवणयोः मतः ॥	 
सर्वाधारत्वसिद्ध्यर्थमीश्वेरेऽपीष्यते बुधैः ।
गुणवादे च संयोगविस्तरचावधार्यताम् ॥		
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. भा.[2-1-34]. </span> <br>
<span style="color:green">[२]. न्या. म.[359]. </span>
</h5>

<hr>
