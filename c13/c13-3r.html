<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Theory of transformation"> परिणामवादः </p> </h4>      

<h5>श्लो.  १३.३.१ - १३.३.१५ : <br>
तत्र भास्करभाष्यस्थं वचनं त्ववगम्यताम् ॥	<span style="color:green"><sup>[१] </sup></span> <br>  
एकस्यैकत्वमस्तीति प्रमाणादेव गम्यते । <br> 
नानात्वं तस्य तत्पूर्वं कस्माद्भेदोऽपि नेष्यते? ॥	<span style="color:green"><sup>[२] </sup></span> <br>  
यत्प्रमाणैः परिच्छिन्नं अविरुद्धं हि तत्तथा । <br> 
वस्तुजातं गवाश्वादि भिन्नाभिन्नं प्रतीयते ॥	 <br> 
प्रतीयते चेदुभयं विरोधः कोऽयमुच्यते । <br> 
विरोधे चाविरोधे च प्रमाणं कारणं मतम् ॥	 <br> 
एकं रूपं प्रतीतत्वात् द्विरूपं च तथेष्यताम् । <br> 
एकरूपं भवेदेकमिति नेश्वरभाषितम् ॥	 <br> 
नरभेदान्न हि ज्ञेया वस्तुनस्सदसत्त्वता । <br> 
नहि रूपमनन्धानां सत्यमन्धेष्वसद्भवेत् ॥	 <br> 
प्रपञ्चास्तित्वमज्ञस्य तस्यैव ज्ञानिनः पुनः । <br> 
स एव किल नास्तीति कथं सत्यं वचो भवेत् ॥	 <br> 
नहि द्विचन्द्रः प्रागासीत् पश्चान्नास्तीति युज्यते । <br> 
द्विचन्द्रज्ञानतुल्यत्वं प्रत्यक्षादेस्त्वपेक्ष्यते ॥	 <br> 
अतो भिन्नाभिन्नरूपं ब्रह्मेत्येवावधार्यते । <br> 
न गृह्यते च करणदोषः तिमिरवत् स्वतः ॥	 <br> 
कार्यरूपेण नानात्वं अभेदः कारणात्मना । <br> 
हेमात्मना यथाऽभेदः कुण्डलाद्यात्मना भिदा ॥	 <br> 
अप्रच्युतस्वभावस्य शक्तिविक्षेपलक्षणः । <br> 
परिणामः यथा तन्तुनाभस्य पटतन्तुवत् ॥	<span style="color:green"><sup>[३] </sup></span> <br>  
आहुर्विधातृ प्रत्यक्षं न निषेद्धृ विपश्चितः । <br> 
इत्युच्यते कैश्चिदत्र प्रत्युक्तिरियमुच्यते ॥	 <br> 
स्वरूपमेव वस्तूनां परस्परविलक्षणम् । <br> 
नानात्वं तत्सुसंवेद्यं भेद इत्यभिधीयते ॥	 <br> 
पटरूपं घटे नास्ति घटरूपं पटे नहि । <br> 
इति देशान्तराभावः अन्योन्याभाव उच्यते ॥	 <br> 
एतन्मूलमनेकान्तवादस्यापीति निर्णयः । <br> 
कार्यकारणभावस्य मीमांसायां तु विस्तरः ॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. भा. भा.[16]. </span>  <br>
<span style="color:green">[२]. भा. भा.[99]. </span> <br> 
<span style="color:green">[३]. भा. भा.[96]. </span>
</h5>

<hr>
