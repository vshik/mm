<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Relationship of words in a sentence"> अधिकरणम् </p> </h4>       

<h5>श्लो.  ९८.४.१ - ९८.४.२० : <br>
यो नाम वेदतात्पर्यनिर्णयाय विरच्यते। <br>
न्यायाख्यस्सोऽधिकरणमिति व्याहृतं बुधैः॥	 <br> 
विषयो विषयश्चैव विचारो निर्णयस्तथा। <br>
प्रयोजनं च पञ्चाङ्गं प्राञ्चोऽधिकरणं विदुः॥	 <br> 
सङ्गतिर्विषयश्चैव संशयोत्थानकारणम्। <br>
संशयस्य प्रकारश्च तदर्था च विचिन्तना॥	 <br> 
तस्यां फलफलित्वं च न्यायौ द्वौ पूर्वपक्षयोः। <br>
निर्णयस्तत्फलं चेति दशाङ्गानीतरे विदुः॥	 <br> 
वाक्यस्य विषयत्वं तु यत्कोट्योस्संशयीययोः। <br>
उपस्थापकशब्दाभ्यां घटितं सत् तथैवच॥	 <br> 
सन्न्यायाधीनतात्पर्यनिर्णयादेककोटिकम्। <br>
प्रमितं जनयेत् वाक्यं तत्त्वमित्यवधार्यते॥	 <br> 
न्यायत्वं च निरुक्ताङ्गपञ्चकाद्यवबोधकम्। <br>
वाक्यजातं यथा न्यायवाक्यं शास्त्रान्तरे मतम्॥ <br>	 
अनन्तराभिधाने या जिज्ञासा स्यात्प्रयोजिका। <br>
तद्धेतुज्ञानविषयसंबन्धः सङ्गतिर्मता॥	 <br> 
तां प्रसङ्गः उपोद्घातः हेतुताऽवसारस्तथा। <br>
निर्वाहकैक्यं कार्यैक्यमिति षोढा विदुः परे॥	 <br> 
अपवाद उपोद्घातः प्रसङ्गः प्रत्युदाहृतिः। <br>
दृष्टान्ताक्षेपातिदेशा इति मीमांसकाः विदुः॥	 <br> 
पूर्वाधुकृतिसिद्धान्तन्यायं यत्रावलम्बते। <br>
उत्तराधिक्रियापूर्वपक्षस्तत्रापवादिकी॥	  <br>
उपोद्घातः प्रस्तुतार्थस्योपपादकता मतः। <br>
चिन्तां प्रकृतसिद्ध्यर्थोमुपोद्घातं विदुर्बुधा॥	<span style="color:green"><sup>[१] </sup></span> <br> 
उपोद्घातस्य चिन्तेयं यस्मान्निर्वाहिका स्थिता। <br>
तस्मात्तादर्थ्यचाश्चिन्तैवोपोद्घात इतीर्यते॥	 <br> 
स्मृतस्योक्तार्थसंबन्धादुपेक्षाया अनर्हता। <br>
प्रसङ्ग इति यत्प्राहुर्यस्मात्सैव हि सङ्गतिः॥	 <br> 
तस्मादुपोद्घातमुखसङ्गतिभ्यः पृथक्कृतः। <br>
या संगतिस्म प्रसङ्ग इति निष्कृष्टलक्षणम्॥	 <br> 
पूर्वाधिकृतिसिद्धान्तन्यायस्यविषयीक्रियाम्। <br>
आलम्ब्य पूर्वपक्षस्योत्थाने स्यात्प्रत्यपदाहृतिः॥ <br>	 
पूर्वाधिकृतिसिद्धान्तन्यायसाधर्म्यसंश्रयात्। <br>
उत्तराधिक्रियापूर्वपक्षे दृष्टांन्तसङ्गतिः॥	 <br> 
पूर्वाधिकृतिसिद्धान्तन्यायस्यानुपपन्नताम्। <br>
शङ्कित्वा पूर्वपक्षस्योत्थाने त्वाक्षेपसंगतिः॥	 <br> 
कृत्वा यत्राधिकाशङ्कां पूर्वमेवातिदिश्यते। <br>
संगतिः कथिता सद्भिः काचित्तत्रातिदेशिकी॥	 <br> 
इत्थं संगतयस्सप्त मीमांसाशास्त्रसम्मताः। <br>
तत्सामान्यं विशेषाश्च संग्रहेण निरूपिताः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. तन्त्र.[337]. </span>
</h5>

<hr>
