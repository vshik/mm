<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Etymology of मीमांसा"> मीमांसानिरुक्तिः </p> </h4>    

<h5>श्लो.  ९३.१.१ - ९३.१.१० : <br>
धर्मे प्रतीयमाणे तु वेदेन करणात्मना ।  <br>
इतिकर्तव्यताभागं मीमांसा पूरयिष्यति ॥	 <br> 
मीमांसाशास्त्रसारार्थसंग्रहोऽतो विलिख्यते ।  <br>
दृश्यन्ते विबुधाः प्रायः हंसभ्रमरवृत्तयः ॥	 <br> 
मान्बधेत्यादिसूत्रेण जिज्ञासार्थे विवक्षिते ।  <br>
मानेस्सनि विचारोऽर्थः मीमांसापदबोधितः ॥	 <br> 
स च लाघवतर्काख्यः वेदवाक्यार्थगोचरः ।  <br>
परीक्षाशास्त्रमेवैतन्नानुशासनलक्षणम् ॥	 <br> 
तृतीयसूत्रे स्पष्टार्थपरीष्टिपदयोगतः ।  <br>
जिज्ञासापदतत्त्वार्थः व्याख्यात इति गम्यताम् ॥ <br>	 
न्यायवार्तिकतात्पर्यटीकावाक्यं निशम्यताम् ।  <br>
मीमांसासंज्ञकस्तर्कस्सर्वो वेदसमुद्भवः ॥	<span style="color:green"><sup>[१] </sup></span> <br> 
सोऽतो वेदः रुमाप्राप्तकाष्ठादिलवणात्मवत् ।  <br>
यः पूजितो विचारोऽसौ मीमांसाशब्दितस्त्विति ॥ <br>	 
कालादनादेर्मीमांसा प्रवृत्ता लोकतः पृथक् ।  <br>
संजग्राह पुनः न्यायान् तादृशान् जैमिनिर्मुनिः ॥ <br>	 
नह्येकस्तूपसंहर्तुमियतो न्यायसंचयान् ।  <br>
समर्थः पुरुषो लोके इत्युक्तं तन्त्रवार्तिके ॥	<span style="color:green"><sup>[२] </sup></span> <br>
विचारात्पूर्वमेवात्र प्राप्तमध्ययनं विधेः ।  <br>
अतोऽनधीतवेदस्य विचारश्शास्त्रवारितः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. ता.[42]. </span> <br>
<span style="color:green">[२]. तन्त्र.[80]. </span> 
</h5>

<hr>
