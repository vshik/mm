<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Meaning of the mode of self-education"> स्वाध्यायविध्यर्थः </p> </h4>     

<h5>श्लो.  ९३.२.१ - ९३.२.१४ : <br>
स्वाध्यायविधिवाक्यार्थः प्रथमं प्रविभज्यते ।  <br>
प्रवृत्तं शास्त्रमेतद्धि तादृग्विधिनिबन्धनम् ॥	 <br> 
तदर्थपूर्वपक्षांशसिद्धान्तांशप्रकाशकम् ।  <br>
कारिकायुगलं ह्येतत्प्राच्यैर्विलिखितं बुधैः ॥	 <br> 
विनाऽपि विधिना दृष्टलाभान्न हि तदर्थता ।  <br>
कल्प्यस्तु विधिसामार्थ्यात् स्वर्गो विश्वजिदादिवत् ॥ <span style="color:green"><sup>[१] </sup></span> <br>
लभ्यमाने फले दृष्टे नादृष्टफलकल्पना ।  <br>
विधेस्तु नियमार्थत्वान्नानर्थक्यं भविष्यति ॥	 <br> 
तत्रार्थकर्माध्ययनं सम्मतं सक्तुहोमवत् । <br>
भवेदध्यापनविधिप्रयुक्तं च स्वरूपतः ॥	 <br> 
विधेयं चोपनयनमङ्गमध्यापनस्य च । <br>
प्रभाकरस्याभिमतमेतदर्थचतुष्टयम् ॥	 <br> 
गुणकर्मात्वाध्ययनमवघातादिवन्मतम्। <br>
नियमोऽत्र विधेयस्स्यात्प्रयुक्तं स्वविधेर्बलात्॥	 <br> 
स्वस्योपनयनं चाङ्गमेवमर्थचतुष्टयम्। <br>
कुमारिलस्याभिमतं ज्ञानान्तत्वं समं द्वयोः॥	 <br> 
तत्रौपनिषदानां तु मतं स्याद्भाट्टसम्मतम्। <br>
विशेषस्स्यादुभयतो ह्यक्षरग्रहणान्तता॥	 <br> 
अलौकिकं चाहवनीयादिवद्गुरवो विदुः। <br>
आचार्यकं भट्टपादा लौकिकं तद्विजानते॥	 <br> 
गुरोराचारमाश्रित्य वर्तन्तेऽन्तेनिवासिनः। <br>
यान्यस्माकमिति श्रुत्या तदेतदभिधीयते॥	 <br> 
अध्यापयेदिति विधिप्रयुक्तोऽध्ययनक्रमे। <br>
अष्टवर्षादिनिर्देशात् स्पष्टा शूद्रानधिक्रिया॥	 <br> 
नियमस्य विधेयत्वेऽप्यधिकारो नियम्यते। <br>
उपनीतो हि विद्यार्थी विद्या हि पुमपेक्षिणी॥	 <br> 
अन्यथाऽनुपपन्नो हि विधिस्स्यादग्निविद्ययोः। <br>
कल्पकः क्लृप्तनिर्वाहः कल्पना गौरवाऽऽहता॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. जै. मा.[12]. </span> 
</h5>

<hr>
