<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of नव्यनैयायिक"> नव्यनैयायिकमतम्   </p> </h4>     

<h5>श्लो.  ८३.२.१ - ८३.२.१३  : <br>
नव्यनैयायिकानां तु सिद्धान्तोऽथ प्रदर्श्यते।  <br>
श्रुतातिदेशवाक्यस्य तथा विपनगामिनः॥	  <br>
ग्रामाणस्य प्रथमतः पश्यतो गवयादिकम्।  <br>
साद्दश्यधीर्गवादीनां या स्यात्सा करणं मतम्॥	  <br>
वाक्यार्थस्यातिदेशस्य स्मृतिर्व्यापर इष्यते। <br>
गवयादिपदानां तु शक्तिधीरुपमा फलम्॥	  <br>
तस्मादयं स गवयो नामेत्येवंविधा मतिः।  <br>
उपमानैकजन्यैव न प्रमाणान्तरोद्भवा॥	  <br>
साधर्म्यादथ वैधर्म्याद्धर्ममात्राच्च तत् त्रिधा।  <br>
गवयो गौरिवेत्यादिवाक्यं साधर्म्यमूलकम्॥  <span style="color:green"><sup>[१] </sup></span> <br>
गवादिवन्न द्विशफः भवेद्वाजीति यद्वचः।  <br>
तद्वैधर्म्यनिदानं स्याद् धर्ममात्रात्पुनर्यथा॥	  <br>
दीर्घग्रीवः प्रलम्बोष्ठः कण्टकाशी क्रमेलकः।  <br>
सादृश्यवचनं चैतद्द्वयोस्स्यादुपलक्षणम्॥	  <br>
प्रत्यक्षप्रत्यभिज्ञास्स्युः सादृश्यादिधियो यतः।  <br>
गवयेन सदृग्गौरित्येषा नोपमितिस्ततः॥	  <br>
प्रसिद्धेन हि सादृश्यमप्रसिद्धस्य गम्यते।  <br>
गवा गवयपिण्डस्य न तु युक्तो विपर्ययः॥	  <br>
यच्चावगतविज्ञानं प्रत्युत्पन्ननिदानजम्।  <br>
सा संगतिः स संवादः सोऽनुवाद इतीर्यते॥  <span style="color:green"><sup>[२] </sup></span> <br>
सादृश्यस्यानिमित्तत्वान्निमित्तस्याप्रतीतितः।  <br>
समयो दुर्ग्रहः पूर्वं शब्देनानुमयाऽपिवा॥  <span style="color:green"><sup>[३] </sup></span> <br>
प्रायस्सर्वेऽनुमानान्तर्भावमाहुर्यथापुनः।  <br>
एषेव गौस्सेतिबुद्धिरनुमाऽन्योन्यहस्तवत्॥	  <br>
यद्वाऽऽप्तवाक्याद्वुयुत्पत्तिश्चिह्नोन्नीतनिमित्ततः।  <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. भा.[1-1-6]. </span> <br>
<span style="color:green">[२]. न्या. र.[435]. </span> <br>
<span style="color:green">[३]. न्या. कु.[3 स्त.]. </span>
</h5>

<hr>
