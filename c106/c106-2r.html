<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Principle of Action"> कार्यतत्त्वम्  </p> </h4>     

<h5>श्लो.  १०६.२.१ - १०६.२.१९ : <br>
अत्र श्रीभाष्यकारीयापूर्वसिद्धान्तखण्डनम्। <br>
संगृह्यतेऽथ विशदबोधाय विदुषामपि॥	 <br> 
आचार्यकाधिकारार्थाऽधीतिस्स्यादिति संशये। <br>
अर्थज्ञानाधिकारार्थाऽथातो धर्मेत्यसूत्रय्यत॥	 <br> 
विधिस्स्वाध्याया इत्यादिः यावत्स्वाध्यायगोचरः। <br>
अथेत्यानन्तर्यमपि यावत्तत्प्रयोगिकम्॥	 <br> 
अत इतियर्थपरता यावद्वेदावलम्बिनी। <br>
जिज्ञास्याताऽपि कृत्स्नस्य वेदार्थस्येति गम्यते॥ <br>	 
अभिधा चोदना चेति श्रुतिरेषा द्विधा मता। <br>
आद्या सिद्धपरा ज्ञेया द्वितीया कार्यतत्परा॥	 <br> 
अव्युत्पत्त्य्यनपूर्वत्वाप्रयोजननिबन्धनम्। <br>
अप्रामाण्यं विदुस्सिद्धे विबुधा ह्यभिधाश्रुतेः॥	 <br> 
चोदनाश्रुतिरेवैषा व्युत्पत्त्यादिपरिष्कृता। <br>
प्रमाणं स्यात्ततश्चाद्या लिङ्गेऽन्तर्भावमर्हति॥	 <br> 
चोदलभमः कार्यं धर्मो वेदार्थ इत्यतः। <br>
वेदार्थः कार्यरूपस्स्यादिति व्याख्या गुरोर्मता॥	 <br> 
ततश्चोपनिषद्व्याख्याशास्त्रं नारम्भमर्हति। <br>
यस्मादुपनिषच्छन्दः सिद्धवस्त्वेकगोचरः॥	 <br> 
अत्रोच्यते ब्रह्मविद्भिः ब्रह्माप्यानन्दलक्षणन्। <br>
शास्त्रेणैवावसेयं च व्युत्पन्नं चाप्तवाक्यतः॥	 <br> 
तस्मात्साध्यपरा यद्वत्तथा सिद्धपराऽपिच। <br>
श्रुतिः प्रमाणं तेनार्धजरतीयं न युक्तिमत्॥	 <br> 
इति सिद्धान्तानुरोधात्कार्यतत्त्वमननूद्यते। <br>
प्राक्छ्रलोकैस्सप्तभिः पश्चात् सप्तभिस्तन्निरस्यते॥ <br>	 
लोके हि सिद्धवस्तूनां ये शब्दाः प्रतिपादकाः। <br>
पश्चात्तनास्ते संदृष्टाः प्रतिपाद्यात् तथा यदा॥	  <br>
श्रुतिः सिद्धपराचेत्स्यात् प्रतिपाद्यादनन्तरा। <br>
ततश्चांपौरुषेयत्वं नित्यत्वं च न निर्वहेत्॥	  <br>
कृतिसाध्यं प्रधानं यत्तत्कार्यमिति गीयते। <br>
प्रामाण्यमपि वेदस्य तत्र व्युत्पत्तिसंभवात्॥	  <br>
आत्मसिद्ध्यनुकूलस्य नियोज्यस्य प्रसिद्धये। <br>
कुर्वत्स्वर्गादिकमपि प्रधानं कार्यमेव नः॥	  <br>
कृतिसाध्यत्वमिष्टत्वं कृत्युद्देश्यत्वमेवच। <br>
कार्यस्य त्रय आकारा इत्याहुः कार्यवादिनः॥	 <br> 
साधारणौ द्वावाकारौ भावार्थफलयोरिति। <br>
तृतीयोऽसौ नियोगस्य त्वसाधरण इष्यते॥	 <br> 
कार्यं हि तच्च प्रथममनन्यार्थं प्रतीयते। <br>
ततश्चान्यार्थता युक्ता भृत्येष्टप्रदभूपवत्॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
</h5>

<hr>
