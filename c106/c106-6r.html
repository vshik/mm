<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Remarkable features"> विशेषांशः </p> </h4>  

<h5>श्लो.  १०६.६.१ - १०६.६.१४ : <br>
शब्दैकलभ्यतारागादेवान्येऽन्वितवादिनः। <br>
तात्पर्येणान्यथासिद्ध्या परेऽभिहितवादिनः॥	  <br>
वाक्यं प्रामाणान्तरं स्यात्पदसन्निधिलक्षणम्। <br>
तद्विक्षणसामर्थ्यं मतमिन्द्रयलिङ्गवत्॥	  <br>
तथा कार्यार्थसिद्धार्थव्युत्पत्त्येकान्तभेदतः। <br>
अन्विताभिहितेत्यादिमतभेदः व्यवस्थितः॥	  <br>
पदज्ञानं तु कारणं द्वारमर्थस्मृतिस्ततः। <br>
फलं संसर्गबोधस्स्यात् इति नैयायिका विदुः॥	  <br>
तत्रान्वयोऽनधिगतः वाक्यवेद्यो यतस्ततः। <br>
ते त्वन्वयोभिधानस्य वादिनः परमार्थतः॥	  <br>
निर्विशेषब्रह्मवादे ह्यान्वितस्यान्वयस्य वा। <br>
भेदगर्भत्वतः शब्दः न तादृग्ब्रह्मबोधकः॥	  <br>
सविशेषब्रह्मवादे प्रधानार्थविरोधतः। <br>
नैकत्र निर्भरस्तस्माद्वयवहारो यथायथम्॥	<span style="color:green"><sup>[१] </sup></span> <br>
अन्वीयमानवस्तूनामभिधानं परेऽब्रुवन्। <br>
अन्येऽभिधीयमानानामर्थानामान्वयं जुगुः॥	  <br>
अत्रापि केचिन्मन्यन्ते सामान्येनान्विताभिधा। <br>
विशेषतश्चाभिहितान्वय इत्यपि कल्पनाम्॥	  <br>
अतस्सामान्यतो ज्ञातः पदान्तरबलात्पुनः। <br>
भवेद्विशेषविज्ञातः तेन स्यादन्वितोत्तिता॥	  <br>
इत्यप्याहुर्बुधा केचित् सर्वथाऽन्वयबोधकम्। <br>
फलं सर्वत्राविशिष्टमित्याहुश्तिन्तनालसा॥	  <br>
मीमांसकस्य सिद्धान्तः तथा नैयायिकस्य वा। <br>
प्रदर्शितः परिष्कृत्य प्रायो वेदान्तवादिभिः॥	  <br>
एष वाक्यार्थवादोऽत्र देवताप्रीतये कृतः। <br>
सर्वत्र देवताप्रीतिः कर्तव्येति हि निर्णयः॥	  <br>
लक्ष्मीपुरं श्रीनिवासविपश्चिच्चक्रवर्तिना। <br>
एवं प्रमाणभागोऽयं द्वितीयस्समगृह्यत॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[401]. </span>
</h5>

<hr>
