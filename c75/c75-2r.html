<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Buddhist tradition">  सौगतसम्प्रदायः </p> </h4>     

<h5>श्लो.  ७५.२.१ - ७५.२.२१ : <br>
अत्रानुमानप्रामाण्यवादिनां वाक्यसंग्रहः।  <br>
आदौ सौगतसिद्धान्तवचनं त्ववधार्यताम्॥	 <br> 
अनुमानं ह्यर्थदृक्स्यात् या च लिङ्गात्त्रिलक्षणात् । <br>
इति दिङ्नागकथितं लक्षणं त्वित्यनूदितम्॥	<span style="color:green"><sup>[१] </sup></span> <br> 
कार्यकारणभावाद्वा स्वभावाद्वा नियामकात्।  <br>
अविनाभावनियमोऽदर्शनान्न न दर्शनात्॥	<span style="color:green"><sup>[२] </sup></span> <br> 
कार्यकारणभावो हि प्रत्यक्षेणावगम्यते।  <br>
तदुत्पत्त्याख्यसंबन्धादविनाभावनिश्चयः॥	 <br> 
सहभावित्वमथवा क्रमभाविवत्वमेववा।  <br>
कार्यकारणभावस्स्यान्नियमो नात्र गर्भितः॥	 <br> 
यथा धूमज्वलनयोः सुबीजाङ्कुरयोरपि।  <br>
भवेद्यद्यपि चाशङ्का पुरुषस्य विपश्चितः॥	 <br> 
तदेवाशङ्क्यते लोके यस्य शङ्का न बाधते।  <br>
स्वप्रवृत्त्यादिकं हेतुफलभावनिबन्धनम्॥	 <br> 
तादात्म्यनिश्चयेनापि क्वचित्तादृशनिष्चयः।  <br>
वृक्षशिंशपयोरेषः सामानाधिकरण्यतः॥	 <br> 
"यत्र चात्यन्तभेदोऽस्ति गवाश्वादौ न तत्र हि। सामानाधिकरण्यं,तत् युगपन्न प्रयुज्यते॥ "	  <br>
अत्यन्तभेदसत्त्वेन घटकुम्भादिवस्तुषु।  <br>
सह प्रयोगो नैवास्ति नात्र तादात्म्यमिष्यते॥	  <br>
वृक्षोऽयं शिंशपेत्येवं प्रयोगो धीमतामपि।  <br>
सामानाधिकरण्यं स्यात्तत्र तादात्म्यलक्षणम्॥	  <br>
वृक्षत्वं यद्यतिपतेत् शिंशपा कुत्रचित्तदा।  <br>
स्वात्मानमेव संजह्यात् विपक्षे बाधकं न्विदम्॥	  <br>
तदुत्पत्तिः तदात्मत्वं अविनाभावबोधकम्।  <br>
तत्कार्यं कारणं चात्मा स्वात्मानं साधयिष्यतः॥	  <br>
अनुमानं न प्रमाणमित्येवं चेत्प्रयुज्यते।  <br>
एकाकिनि प्रतिज्ञा हि प्रतिज्ञातं न साधयेत्॥	  <br>
यदि च त्वाच्छिरस्कस्य प्रयोगः कस्यचित् तदा।  <br>
स्वोक्तेरेव विरोधस्स्यात् माता वन्ध्या ममेतिवत्॥  <br>
प्रमाणं च तदाभास सजातीयत्वहेतुना।  <br>
ब्रुवन् स्वभावानुमानं स्वीकरोति भवानपि॥  <br>
परकीयः संशयादिः ज्ञायते वचनाद्यदि।  <br>
भवता स्वीकृतं तत्रानुमानं कार्यलिङ्गकम्॥	 <br> 
तथैवानुपलब्ध्याऽपि कंचिदर्थं निषेधता।  <br>
लिङ्गं ह्यनुपलब्ध्याख्यमगत्या स्वीकृतं भवेत्॥  <br>	 
अत्रायं संग्रहश्लोकः तदुक्तः परिपठ्यते।  <br>
प्रमाणान्तरसामान्यस्थितेरन्याधियां गतेः॥	<span style="color:green"><sup>[३] </sup></span> <br> 
प्रमाणान्तरसद्भावः प्रतिषेधाच्च कस्यचित्।  <br>
प्रतिषेधः स्वभावान्तर्नीतोऽभावे निरूप्यते॥	 <br> 
कृत्तिकोदयतः क्कापि रोहिण्यदयनिश्चयः।  <br>
तत्कोष्ठगत्यनुविहितान्वयव्यतिरेकतः॥	<span style="color:green"><sup>[४] </sup></span> <br>  
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. र.[488]. </span> <br>
<span style="color:green">[२]. न्या. ता.[105]. </span> <br>
<span style="color:green">[३]. स. सं.[2 द.]. </span> <br>
<span style="color:green">[४]. न्या. कु.[1 स्त.]. </span>
</h5>

<hr>
