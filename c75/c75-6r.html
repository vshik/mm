<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="तार्किक tradition"> तार्किकसम्प्रदायः </p> </h4>      

<h5>श्लो.  ७५.६.१ - ७५.६.१६ : <br>
अथ तार्किकसिद्धान्तसंग्रहोऽप्यत्र लिख्यते ।  <br>
व्याप्यतीचारशङ्केत्थं प्रत्युक्ता कुसुमाञ्जलौ ॥ <br>	 
शङ्का चेदनुमाऽस्त्येव न चेच्छङ्का ततस्तराम् ।  <br> 
व्याघातावधिराशङ्का तर्कश्शङ्कावधिर्मतः॥	  <br>
अनुमानस्य बाधश्च नाध्यक्षात्किंतु तर्कतः।  <br>
तत्र व्याप्त्याद्युपगमात् स्वव्याघातो दुरुत्तरः॥	  <br>
व्याघातो यदि दोषो न को वा दोषः उदीर्यताम् ।  <br>
दोषादोषाविवेकश्चेत् प्रकृते दूषणं कथम् ॥	  <br>
आशङ्का यदि निर्मूला सर्वत्र सुलभा हि सा।  <br>
उत्प्रेक्षेत च यो मोहादज्ञातमपि बाधकम्॥	  <br>
स सर्वव्यवहारेषु संशयात्मा क्षयं व्रजेत्।  <br>
इति पद्यं विश्रुतं हि यन्न्यायकणिकोदितम्॥	  <br>
व्यभितारस्याग्रहोऽपि सहचारग्रहस्तथा।  <br>
हेतुर्व्याप्तिग्रहे तर्कः क्वचिच्छङ्कानिवर्तकः॥	  <br>
व्याघातो यदि शङ्का॥स्ति नचेच्छङ्का ततस्तराम्। <br> 
व्याघातावधिराशङ्का तर्कश्शङ्काऽवधिः कुतः॥	  <br>
इत्थं खण्डनकारेण कुसृष्टिर्येह कीर्तिता।  <br>
सर्वार्थसिद्धौ शङ्कैषा प्रत्युक्ता सूरिभिर्यथा॥	  <br>
व्याघातनिर्धुता शङ्का व्याघाते सा कथं भवेत्।  <br>
शब्दवैचित्र्यमात्रेण श्लोकस्तु परिवर्त्यते॥	<span style="color:green"><sup>[१] </sup></span> <br>
भूयोदर्शनतस्तत्र भवेच्छङ्कानिराक्रिया।  <br>
तर्कस्तन्मूलभूतस्योपाधेरेव निवर्तकः॥	  <br>
निरुपाधिकसंबन्धो व्याप्तिरित्यत उच्यते।  <br>
प्रायेण पक्ष एवैषोऽपूर्वरित्याऽप्यनूद्यते॥	  <br>
न व्याप्तिर्नियमायोगादिति व्याप्तमिदं न वा।  <br>
व्याप्तं चेत्स्वीकृता व्याप्तिः न व्याप्तं चेन्न दूषणम्॥	  <br>
सर्वस्य व्यभिचारित्वे व्यभिचारो न सिद्ध्यति।  <br>
एकस्याव्यभिचारित्वे न सर्वव्यभिचारिता॥	  <br>
भूयोदर्शनतस्तावदुदेति मतिरीदृशी।  <br>
नियतेऽयमनेनेति सकलप्राणिसाक्षिका॥	  <br>
दोषज्ञाने त्वनुत्पन्ने नाशङ्का निष्प्रमाणका।  <br>
अत्र च प्रक्रियासारः विश्रुतोऽथापि लिख्यते॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[4-42]. </span> <br>
</h5>

<hr>
