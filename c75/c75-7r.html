<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Response of तार्किक s">  तार्किकप्रक्रिया </p> </h4>      

<h5>श्लो.  ७५.७.१ - ७५.७.१८ : <br>
पञ्चलक्षणकाल्लिङ्गात् गृहीतान्नियमे स्मृतेः।  <br>
परोक्षे लिङ्गिनि ज्ञानं अनुमानं प्रचक्षते॥	<span style="color:green"><sup>[१] </sup></span> <br>
व्याप्तिज्ञानं तु करणं फलं ह्यनुमितिर्मता।  <br>
व्यापारस्तुं परामर्शः जन्योऽपि जनकोऽपि सः॥ <br>	 
असाधरणहेतुर्यः करणं तदिहेष्यते।  <br>
व्यापारवत्त्वं तस्येष्टमित्याहुर्नव्यतार्किकाः॥	 <br> 
प्राचीनाः ज्ञायमानं तु लिङ्गं करणमूचिरे।  <br>
अनागतादिलिङ्गेन न स्यादनुमितिस्तदा॥	 <br> 
इति नव्या दोषमाहुः समाधिस्तत्रचेरितः।  <br>
अनागतादिलिङ्गेनागतादेर्भवेद्धि सा॥	 <br> 
व्याप्यत्वेन ज्ञायमानं हेतुत्वेनाभ्युपेयते।  <br>
न धूलीपटलज्ञानादपि सा नोपपद्यते॥	 <br> 
व्याप्यस्य पक्षवृत्तित्वधीः परामर्श उच्यते।  <br>
संबन्धग्रहवेलायां प्रथमं लिङ्गदर्शनम्॥	 <br> 
या पक्षधर्मता सैव द्वितीयं लिङ्गदर्शनम्।  <br>
परामर्शस्तृतीयं स्यात् तेनानुमितसंभवः॥	 <br> 
व्याप्तिस्मृतेः पक्षधर्मज्ञानाच्चानुमितिर्भवेत्।  <br>
न विशिष्टपरामर्शादिति प्राभाकरा विदुः॥	 <br> 
अख्यातिवादभङ्गायान्यथाख्यातिप्रसिद्धये।  <br>
विशिष्टज्ञानजन्यत्वं साध्यते युक्तिवेदिभिः॥	<span style="color:green"><sup>[२] </sup></span> <br>
भेदाग्रहो हि गुरुभिः भ्रमस्थानेऽभिषिच्यते।  <br>
वह्निव्याप्यो धूम एष हृद इत्यादिसंविदोः॥	 <br> 
भेदाग्रहाच्चेदनुमा साऽन्यथाख्यातिरेव हि।  <br>
विशिष्टबुद्धिः हेतुश्चेत् अयोगोलं च वह्निमत्॥ <br>	 
इत्याद्यनुमतेर्हेतुः धूमधीरन्यथैव सा।  <br>
सेयं चोभयतःपाशा रज्जुरित्यस्ति धीः भ्रमः॥	 <br> 
सामान्यव्याप्तिसहितपक्षधर्मत्वधीबलात्।  <br>
सामान्ये पक्षनिष्ठत्वं विशेषः किल साध्यते॥	 <br> 
साध्यस्य संशयः पक्षतेति प्राचीनलक्षणम्।  <br>
साधनेच्छाशून्यसिद्धेरभावो नव्यलक्षणम्॥	 <br> 
धूमस्य पक्षता कैश्चित्प्राचीनैरुपवर्णिता।  <br>
धूमोऽग्निमान् पाण्डुतादिविलक्षणगुणादिति॥	 <br> 
जीमूताः वृष्टिमन्तः स्युः औन्नत्यादिगुणात्तथा। <br> 
कुमारिलोऽप्यन्ववादीदित्थं हि श्लोकवार्तिके॥	 <br> 
"तस्माद्धर्मविशिष्टस्य धर्मिणः स्यात्प्रमेयता। सा देशस्याग्नियुक्तस्य, धूमस्यान्यैश्च कल्पिता॥ " <span style="color:green"><sup>[३] </sup></span>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. म.[109]. </span> <br>
<span style="color:green">[२]. सि. मु.[136 ता.]. </span> <br>
<span style="color:green">[३]. श्लोक.[359]. </span>
</h5>

<hr>
