<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Mahabharata"> महाभारतम् </p> </h4>      

<h5>श्लो.  ४७.८.१ - ४७.८.११ : <br>
अतीते तु महाकल्पे जातो विद्वान् बृहस्पतिः। <br>
तस्य शिष्यो बभूवाग्र्यो राजोपरिचरो वसुः॥	 <br> 
स राजा भावितः पूर्वं दैवेन विधिना वसुः।  <br>
पालायामास पृथिवीं दिवमाखण्डलो यथा॥	 <br> 
तस्य यज्ञो महानासीत् अश्वमेधो महात्मनः।  <br>
बृहस्पतिरुपाध्यायः तत्र होता बभूव ह॥	 <br> 
प्रजापतिसुताश्चात्र सदस्याश्चाभवन् त्रयः।  <br>
एकतश्च द्वितश्चैव त्रिश्चैव महर्षयः॥	 <br> 
संभृतास्सर्वसंभाराः तस्मिन् राजन् महाक्रतौ।  <br>
न तत्र पशुघातोऽभूत् राजैवावस्थितोऽभवत्॥	 <br> 
अहिंस्त्रश्शुचिरक्षुद्रः निराशीः सर्वसंस्तुतः।  <br>
आरण्यकपदोद्भूता भागास्तत्रोपकल्पिताः॥	 <br> 
प्रीतस्ततोऽस्य भगवान् देवदेवः पुरातनः।  <br>
साक्षात्तं दर्शयामास सोऽदृश्योऽन्येन केनचित्॥	 <br> 
स्वयंभागमुपाघ्राय पुरोडाशं गृहीतवान्।  <br>
अदृश्येन कृतो भागः देवेन हरिमेधसा॥	 <br> 
पशुयज्ञैः कथं हिंस्त्रैर्मादृशो यष्टुमर्हति।  <br>
अन्तवद्भिरुत प्राज्ञः क्षत्रयज्ञैः पिशाचवत्॥	 <br> 
शान्तियज्ञरतो दान्तः ब्रह्मयज्ञे स्थितो मुनिः।  <br>
वाङ्मनःकर्मयज्ञश्च भविष्याभ्युपगायने॥	 <br> 
कुर्याद्धृतपशुंसङ्गे कुर्यात्पिष्टपशुं तथा।  <br>
न त्वेव तु वृथा हन्तुं पशुमिच्छेत्कदाचन॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
