<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="View of वेदान्ति s"> वेदान्तिमतम् </p> </h4>      

<h5>श्लो.  ४७.५.१ - ४७.५.१५ : <br>
अथ वेदान्तिनां तत्त्वविदां सिद्धान्तसंग्रहः॥  <span style="color:green"><sup>[१] </sup></span> <br>
अनर्थपर्यवस्थितः दुःखस्य जनकश्च यः। <br>
व्यापारस्य हि हिंसेति श्रीरामानुजनिर्णयः॥	 <br>
सर्वापहारे नाव्याप्तिः नातिव्याप्तिश्चिकित्सने। <br>
यज्ञे वधोऽवधो यस्मात्पशुर्देवत्वमृच्छति॥	 <br>
यत्किंचिदपि कार्यं तु नियोगादेव कुर्वताम्। <br>
न प्रत्यवायशङ्काऽस्ति शासनादिव भूभृताम्॥	 <br>
श्येनादिवचनं शत्रुहिंसायत्नवतां स्वतः। <br>
उपायबोधनपरमिति वैषमियकल्पना॥	 <br>
तत्र प्रायश्चित्तकाम्यपश्वालम्भनकर्मणाम्। <br>
प्रत्यवायापादकत्वप्रसङ्गः श्येनसाम्यतः॥	 <br>
अकुर्वन् विहितं कर्म निन्दितं च समाचरन्। <br>
प्रसजंश्चेन्द्रियार्थेषु प्रायश्चित्ती भवेन्नरः॥	 <br>
इत्यादिशास्त्राद्विहिताकरणादिनिमित्ततः। <br>
प्रत्यवायाद्धि भीतोऽसौ प्रायश्चित्तमिहेच्छति॥	 <br>
कामी च पुत्रपश्वन्नस्वर्गभूत्यादिसाधने। <br>
प्रवर्ततेऽतः श्येनादिसाम्यं स्यान्निष्प्रतिक्रियम्॥	 <br>
तत्त्वटीकाकृतामुक्तिरत्रैषाऽप्यवधार्यताम्। <br>
एषौपनिषदानां स्यात् गतिः प्रायेण सम्मता॥	 <br>
मुमुक्षुत्वामुमुक्षुत्वदशाभेदेन कर्मिणः। <br>
कर्मैकं पापपुण्यत्वे साध्यैक्येऽपि समश्नुते॥	 <br>
श्येनादेश्चोदितस्यैव द्वैरूप्यं द्विविधश्रुतेः। <br>
एकस्यैवैकदैवास्ति कालभेदे तु किम्पुनः॥	 <br>
श्येनेषुवज्रप्रभृतिष्वरि नानार्थचोदना। <br>
इष्टस्यारातिभङ्गदेरुपयांशोपदेशतः॥	 <br>
घोरोपायान्तरेभ्यश्च लभ्येतात्र निवारणा। <br>
लघुनिष्कृतिनिस्तार्यं ह्यभिचारं प्रचक्षते॥	 <br>
किंचानभिचरन् षट्सु पतेदित्यपि शिष्यते। <br>
तेन धर्मोपयुक्तत्वमाततायिवधे विदुः॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्रीभा.[3-1-25]. </span>
</h5>

<hr>
