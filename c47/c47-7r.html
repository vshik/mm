<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Mahabharata"> महाभारतम् </p> </h4>      

<h5>श्लो.  ४७.७.१ - ४७.७.१६ : <br>
अथ कार्तयुगो धर्मः पुंविशेषव्यवस्थितः। <br>
नारायणीये विस्पष्टः भारते शान्तिपर्वणि॥  <span style="color:green"><sup>[१] </sup></span> <br>
अत्राप्युदाहरन्तीममितिहासं पुरातनम्।  <br>
ऋषीणां चैव संवादं त्रिदशानां च भारत॥	 <br> 
अजेन यष्टव्यमिति प्राहुर्देवाः द्विजोत्तमान्।  <br>
स चाप्यजशछाग एव नान्यः पशुरिति स्थितिः॥ <br>	 
बीजैर्यज्ञेषु यष्टव्यमित्याहुर्मुनयः पुनः।  <br>
अजसंज्ञानि बीजानि छागं नो हन्तुमर्हथ॥	 <br> 
व्रीह्यादिभिः पुनरजैः त्रिवर्षपरमोषितैः।  <br>
बीजैरजं पिष्टमयं कृत्वा यष्टव्यमित्यपि॥	 <br> 
नैष धर्मः सतां देवाः यत्र वध्येत वै पशुः।  <br>
अथ ते संविदं कृत्वा विबुधा ऋषयस्तथा॥	 <br> 
अपृच्छन् सहसाऽभ्येत्य वसुं राजानमन्तिकात्। <br> 
भो राजन् केन यष्टव्यं अजेनाहोस्विदौषधैः॥ <br>	 
देवानां तु मतं ज्ञात्वा वसुना पक्षसंश्रयात्।  <br>
छागेनानेन यष्टव्यमेवमुक्तं वचस्तदा॥	 <br> 
कुपितास्ते ततस्सर्वे मुनयस्सूर्यवर्चसः।  <br>
सुरपक्षो गृहीतस्ते यस्मात्तस्माद्दिवः पत॥	 <br> 
तत एनं समुत्क्षिप्य सहसा विनतासुतः।  <br>
उत्पपात नभस्तूर्णं ततश्चैनममुञ्चत॥	 <br> 
तस्मिन् मुहूर्ते संजज्ञे राजोपरिचरो वसुः।  <br>
सशरीरो गतश्चैव ब्रह्मलोकान् नृपोत्तमः॥	 <br> 
इदं कृतयुगं नाम कालः श्रेष्ठः प्रवर्तितः।  <br>
अहिंस्या यज्ञपशवः युगेऽस्मुस्मिन्न तदन्यथा॥ <br>	 
चतुष्पात्सको धर्मः भविष्यत्यत्र वै सुराः।  <br>
ततस्त्रेतायुगं नाम त्रयी यत्र भविष्यति॥ <br>	 
प्रोक्षिता यत्र पशवः वधं प्राप्स्यन्ति वै मुखे।  <br>
यत्र पादश्चतुर्थो वै धर्मस्य न भविष्यति॥	 <br> 
यत्र देवाश्च यज्ञाश्च तपस्सत्यं दमस्तथा।  <br>
अहिंसाधर्मसंयुक्ताः प्रचरेयुस्सुरोत्तमाः॥	 <br> 
स वो देशस्सेवितव्यः मा वो धर्मः पदा स्पृशेत्।  <br>
इत्याह भगवान् साक्षाद्देवान्प्रति हरिः स्वयम्॥
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. भारत. नारायणीयम्[]. </span>
</h5>

<hr>
