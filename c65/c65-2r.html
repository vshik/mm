<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Establishment of insufficient authority"> अप्रामाण्यस्थापनम् </p> </h4>     

<h5>श्लो.  ६५.२.१ - ६५.२.१५ : <br>
लोके स्मृत्यैव हि कृताकृतयोः पर्यवेक्षणम् ॥	 <br> 
स्मृत्यैव कवयन्त्यत्र काव्यानि कवयः पुनः । <br>
स्मृत्यैव किल शब्दादिप्रमाणानां प्रवृत्तयः ॥	 <br> 
स्मृत्यैव हि परब्रह्मसाक्षात्कारादिरिष्यते । <br>
व्यवहारस्य सर्वस्य स्मृत्यप्रामाण्यवादिनः ॥	 <br> 
अव्यवस्थाप्रसङ्गेन भवन्त्येवाव्यवस्थिताः । <br>
स्मृतिशक्तिविहीनांस्तु चोन्मत्तानिति जानते ॥	 <br> 
स्मृतिमात्राप्रमाणत्वं म युक्तमिति वीक्ष्यताम् । <br>
एबाधितस्मृतेर्लोके प्रमाणत्वपरिग्रहात् ॥	 <br> 
बुद्धागमादित्यागे च न हेतुः स्मृतिमूलता । <br>
विशुद्धस्मृतिमूलेऽपि मानवादौ प्रसङ्गतः ॥	 <br> 
भ्रान्तिं प्रामातो भिन्दन्तः न चाहुः स्मृतिमानताम् । <br>
स्मृतित्वमेव हि व्यक्तमप्रामाण्यं तु तन्मते ॥	  <br>
पीतशङ्खभ्रमादौ च न ह्येतदुपपद्यते । <br>
चक्षुषैव हि शङ्खादेः पीतिमादेश्च तत्र धीः ॥	  <br>
ततश्च प्रतिपत्तौ वा व्यवहारोदयेऽपि वा । <br>
तथाभावान्यथात्वाभ्यां प्रमाभ्रान्तिव्यवस्थितिः ॥	  <br>
तस्मात्स्मृतिर्नाप्रमाणं बाधानर्हार्थदर्शनात् । <br>
प्रतिभास्मृतिशक्त्यादिशालिनस्स्युः परीक्षकाः ॥	  <br>
अनुमाने हि गुरवो गृहीतग्राहितां विदुः । <br>
धारावाहिनि चाध्यक्षे तार्किकास्तां विजानते ॥	  <br>
सर्वज्ञावादिनां तादृक् द्वितीयं योगजं मतम् । <br>
अनित्यमीश्वरज्ञानं तादृशं हीशवादिनाम् ॥	  <br>
अप्रामाण्यं वदन्तोऽपि स्मृतेर्वैशेषिकादयः । <br>
स्वके शास्त्रे याथात्म्याद्विद्याकोटौ पठन्ति ताम् ॥	 <br> 
तदेकदेशिभिरपि प्रामाण्यं स्वीकृतं ततः । <br>
ऐन्द्रपाणिनिदृष्टानां प्रामाण्यं सर्वसम्मतम् ॥	  <br>
वागीश्वरादिभिः प्राच्यैरुक्तं मानमनोहरे । <br>
प्रामाण्यमिति हि न्यायपरिशुद्दावुदीरितम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
