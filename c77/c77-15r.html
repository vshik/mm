<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="As determined by the वेदान्ति"> वेदान्तिनिर्णयः  </p> </h4>      

<h5>श्लो.  ७७.१५.१ - ७७.१५.९ : <br>
अथौपनिषदानां तु व्याससूत्रावलम्बिनाम् ।  <br>
अभिप्रायस्त्वसौ न्यायपरिशुद्धौ प्रकाशितः ॥	<span style="color:green"><sup>[१] </sup></span> <br> 
विशेषतोदृष्टमेतद्विशेषानुगमे सति।  <br>
भवेत्सामान्यतोदृष्टं सामान्यानुगमे सति॥	  <br>
अस्मदध्यक्षयोग्यार्थानुमानं स्याद्विशेषतः।  <br>
तदयोग्यार्थानुमानं आहुस्सामान्यतः बुधाः॥	  <br>
तेनेन्दुपरभागदिसिद्धिः शैलापरान्तवत्।  <br>
व्यक्तेरैक्येऽपिवा देशकालावस्थाभिदावशात्॥	  <br>
शृङ्गाच्छैसः स्वरात्पुत्रः रोहिणी कृत्तिकोदयात्।  <br>
विशेषतोदृष्टमेतत् परं धूमादिकं भवेत्॥	  <br>
एतेऽतीन्द्रियवस्तूनां शास्त्रतस्सिद्धिवादिनः।  <br>
बादरायणसिद्धान्तशास्त्रयोनिनये स्थितः॥	  <br>
भवन्तं च भविष्यन्तं भूतं व्यवहितं तथा।  <br>
सूक्ष्मं च विप्रकृष्टं चेत्येवंजातीयकं तथा॥	<span style="color:green"><sup>[२] </sup></span> <br> 
वेदो बोधयितुं शक्तः नान्यदित्यस्ति शाबरम्।  <br>
तदयुक्तं ततश्चानुमानं त्रैकाल्यगोचरम्॥	<span style="color:green"><sup>[३] </sup></span> <br>
सर्वार्थविषयं चेति न्यायवित्प्रवरोदितम्।  <br>
विवादोऽयमनादिस्स्यात् उक्तियुक्तयोः परस्परम्॥  <br>	 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्यायपरि.[80]. </span> <br>
<span style="color:green">[२]. शा. भा.[1-1-2]. </span> <br>
<span style="color:green">[३]. न्या. सू.[2-1-8]. </span>
</h5>

<hr>
