<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Opinion of the followers of उपवर्ष, the ancient philosopher"> औपवर्षमतम्  </p> </h4>      

<h5>श्लो.  ४३.१०.१ - ४३.१०.११ : <br>
भगवानुपवर्षोऽपि मतान्येतान्यधिक्षिपन् । 
गौरित्यत्राथ कश्शब्दः इत्याद्याहेति शाबरम् ॥	<span style="color:green"><sup>[१] </sup></span> <br>
वर्णात्मकास्तु ये शब्दा नित्यास्सर्वगतास्तथा । 
पृथग्द्रव्यतया ते तु न गुणाः कस्यचिन्मताः ॥	 
वर्णराशिः क्रमव्यक्तः पदमित्यभिधीयते । 
पदे न वर्णा भिद्यन्ते वर्णेष्ववयवा न च ॥	 
वाक्यात्पदानामत्यन्तं प्रविवेको न कश्चन । 
ह्रस्वोदात्तद्रुतत्वादिधर्माः व्यञ्जकसंस्थिताः ॥	 
अध्यस्ता अपि वर्णेषु प्रतीत्यौपयिका मताः । 
व्यञ्जकस्तु ध्वनिस्सोऽयं वायुर्वा तद्गुणोऽस्तु वा ॥	 
अभिव्यञ्जकनानात्वात् वर्णो नानेव लक्ष्यते । 
नेत्रवृत्तिविभेदेन वर्णस्तैमिरिकैरिव ॥	 
यथा तुरगदेहस्थो वेगः पुंसोऽर्थसिद्धये । 
ध्वनिधर्मोऽपि दीर्घादिः वर्णानुमुपकारकः ॥	 
यथा सर्वगता जातिः पिण्डदेशैव गृह्यते । 
नच कार्त्स्न्यगृहीताऽपि पिण्डेऽन्यत्र न दृश्यते ॥	 
तथा सर्वगतश्शब्दः नाददेशेषु गृह्यते । 
कार्त्स्न्येन च गृहीतोऽपि पुनरन्यत्र गृह्यते ॥	 
पिण्डोऽभिव्यञ्जको जातेः वर्णस्य व्यञ्जको ध्वनिः । 
आश्रितानाश्रितत्वादिविशेषः क्वोपयुज्यते ॥	 
प्रतिभावाक्यवाक्यार्थवादाद्यनवकाशिनी । 
शब्दस्य नित्यता वर्णलक्षणस्यैव साध्यते ॥
</h5>

<hr>

<h5>विवरणम्  </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  शा. भा.[1-1-5] </span>
</h5>

<hr>
