<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Philosophy of Causation"> हेतुदर्शनम् </p> </h4>     

<h5>श्लो.  ९१.३.१ - ९१.३.२० : <br>
यद्धेतुदर्शनं तन्त्रवार्तिके विशदीकृतम्। <br>
तदेव चाप्युदयनः व्याचख्यौ कुमुमाञ्जलौ॥	<span style="color:green"><sup>[१] </sup></span> <br> 
सम्यङ्निरूपिता न्यायपरिशुद्धौ पदव्यसौ। <br>
तत्संक्षेपोऽप्यत्र किंचित्क्रियते सुधियां कृते॥	 <br> 
नैव शब्दो स्वतो दोषाः प्रामाण्यपरिपन्थिनः। <br>
सन्ति किन्तु स्वतस्तस्य प्रामाण्यमिति हि स्थितिः॥  <br>	 
वक्तुराशयदोषेण केषुचित्तदपोद्यते। <br>
अङ्गुल्यग्रे हि मातङ्गयूथमित्येवमादिषु॥ <br>
नित्ये हेतुगुणापेक्षा वेदे नास्तीशबुद्धिवत्। <br>
हेत्वाभावान्न दोषश्चेद्वक्त्रभावादिह्यापि नः॥ <br>	 
अकारणं यथा ज्ञानं प्रामाम्यमधिगच्छति। <br>
अकारणं तथा वाक्यं स्वतः प्रमितिकारणम्॥	<br>
यदि हेतुगुणाभावादप्रमाण्यं प्रयज्यते। <br>
तदीश्वरप्रमायामप्यनिवार्यमिदं भवेत्॥	 <br> 
अज्ञातकर्तृको वेदो यथा गन्धर्वभाषितम्। <br>
अप्रमाण्यपदं तद्वत् शङ्का स्यादिति चेन्न तत्॥ <br>	 
महत्परिग्रहादेवानाप्तकर्तृकता स्वयम्। <br>
शङ्काकलङ्कसंबन्धं नार्हतीति विदां मतम्॥	 <br> 
बाह्यागमेऽपि बहुलमहाजनपरिग्रहः। <br>
परिग्रहविशेषोऽतो महत्स्विह विवक्षितः ॥	 <br> 
विशेषस्तु मतो हेतुदर्शनादर्शनादितः ।  <br>
अनन्यगतिकैः स्वैररसिकैः जीविकार्थिभिः ॥	 <br> 
कुहकैर्वञ्चितैश्चात्र प्रसिद्धो हि परिग्रहः ।  <br>
प्रतिमाजल्पनं शाखाभङ्गः पाषाणपाटनम् ॥	  <br>
इत्येताभिः कुत्सिताभिस्सिद्धिभिः वञ्चिताः परे । <br> 
वैपरित्यं सुप्रसिद्धमिह वैदिकदर्शने ॥	 <br> 
"वञ्चनापटुभिः वेदविद्भिरेते प्रतारिताः । इति चेत्, किं वञ्चयन्ति स्वात्मानमपि केवलम् ॥"	 
यैश्च सर्वे पटुप्रज्ञाः लोका जाताः प्रतारिताः ।  <br>
प्रतारका इति कथं उन्नीतास्तेऽपि च त्वया ॥	 <br> 
लोकोत्तरपटुप्रज्ञो भवानेव महीतले ।  <br>
सर्वप्रतारकैरेतैरपि नैव प्रतार्यसे ॥	  <br>
"अनुष्ठानप्रवाहोऽयं स्यादेवान्धपरंपरा । इत्यसत्, तत्प्रमाणादेः बाधादीनामदर्शनात् ॥"	 
धर्मबुद्ध्यैव निरुपाधिक एष परिग्रहः ।  <br>
इति त्वदुक्त्यैव सिद्धेः किमस्माभिरिहोच्यताम् ॥  <br>	 
अनादिनिधने चास्मिन् सम्प्रदाये चलत्यथ ।  <br>
प्रक्रियान्तरमाश्रित्य प्रतिच्छन्दप्रवर्तनात् ॥	  <br>
प्रतारका भवन्तीति श्रुतिस्मृतिविनिश्चितम् ।  <br>
युक्तिमच्चैतदित्यत्र संक्षिप्ता दिक्प्रदर्शिता ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. कु.[1 स्त.]. </span>
</h5>

<hr>
