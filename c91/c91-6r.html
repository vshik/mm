<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Fate"> विधिः </p> </h4>  

<h5>श्लो.  ९१.६.१ - ९१.६.१३ : <br>
हितानुशासनं वाक्यं विधिरत्र विवक्षितः। <br>
लिङ्वाच्योऽपूर्वे इत्यत्र ख्यातो व्युत्पत्यसंभवः॥ <br>	 
विमर्शात्सिद्धिरितिचेत् विमर्शः स्मृतिरेव हि। <br>
अस्तु वा कार्य एवादौ व्युत्पत्तिः व्यवहारतः॥	 <br> 
अन्वयव्यतिरेकाभ्यां शब्दाशक्तिर्विविच्यचे। <br>
प्रयुज्यन्ते सिद्धपराः वक्तृभिर्हि कथा तथा॥	 <br> 
प्रतिष्ठा देशभेदश्च छागादिर्वा घृताञ्जनम्। <br>
यातनासाधनत्वं च गृह्यते विध्यपेक्षितम्॥	 <br> 
प्रतीता देवताप्रीतिः अपूर्वमुपकल्प्यताम्। <br>
लिङो वाच्यतया द्वारं स्वरूपद्वा किमन्यतः॥	 <br> 
विग्रहो हविरादानं युगपत्कर्मसन्निधिः। <br>
प्रीतिः फलप्रदानं च देवतानां न विद्यते॥	 <br> 
इति वादो भवेदर्धचार्वाकमतिमूलकः। <br>
अवचिद्देवतापक्षे शाब्दमार्गक्रमस्त्वयम्॥	 <br> 
किमर्थं किं केन कथं वेति स्याद्धि चतुर्विधा। <br>
आकाङ्क्षा तत्रचाद्यायाः पूर्तिस्स्वर्गादिना मता॥	<span style="color:green"><sup>[१] </sup></span> <br>
देवतां प्रींणयेदित्येतया शाम्यत्यनन्तरा। <br>
ज्योतिष्टोमेनेति नामधेयात्केनेति शाम्यति॥	 <br> 
कथमित्यस्य शान्तिस्तु समानैवोभयोरपि ।  <br>
विशेषतश्च पुरुषः चोदनाशब्दसूचितः ॥	 <br> 
श्रुतिस्स्मृतिर्ममैवाज्ञा यस्तामुल्लङ्घ्य वर्तते ।  <br>
आज्ञाछेदी मम द्रोहीत्येवं भगवतोदितम् ॥	 <br> 
ये मे मतमिदं नित्यमनुतिष्ठन्ति मानवाः ।  <br>
श्रद्धावन्तोऽनसूयन्तो मुच्यन्ते तेऽपि कर्मभिः ॥ <br>	 
ये त्वेतदभ्यसूयन्तो नानुतिष्ठन्ति मे मतम् ।  <br>
सर्वज्ञानविमूढांस्तान्विद्धि नष्टानचेतसः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सि.[594]. </span>
</h5>

<hr>
