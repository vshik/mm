<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Judgement thereof"> तत्र निर्णयः </p> </h4>     

<h5>श्लो.  ९०.२.१ - ९०.२.१८ : <br>
अथान्येषां वैदिकानामभिप्रायस्य संग्रहः।  <br>
अयमेषः तत्त्वविद्भिः विनिर्णीतः प्रकाश्यते॥	 <br> 
वेदो हि नित्योऽभिप्रायः कश्चित्स्यात्पारमेश्वरः॥ <br> 
श्रृतिस्स्मृतिर्ममैवाज्ञेत्यादि मानं परश्शतम्॥	 <br> 
तदभिव्यञ्जके वाक्ये वेदशब्दः प्रयुज्यते।  <br>
प्रयुज्यते चाप्यर्थे हि वेदविच्छास्त्रविद्यथा॥	 <br> 
यज्ञेन वाच इतिच बह्वृचैः पठ्यते श्रुतिः।  <br>
हृदयेनाभ्यनुज्ञात इत्येषा मानवी स्मृतिः॥	 <br> 
हृदयं वेद इति च भाष्यं मेधातिथेरिह ।  <br>
महतां हृदयं वेद इत्यप्याह कुमारिलः ॥	 <br> 
महत्परिग्रहो ह्येष विशेषो ह्यागमान्तरात् ।  <br>
एकस्य प्रतिभानं तु कृतकान्न विशिष्यते ॥	 <br> 
अपि चोदयनाचार्यैः यन्न्य्यायकुमाञ्जलौ ।  <br>
उत्पत्तितो वाऽभिव्यक्तितो वाऽभिप्रायतोऽपि वा ॥ <br>	 
अनवच्छिन्नवर्णानां नैरर्थक्यमितीरितम् ।  <br>
तत्र नैयायिकमतमुत्पत्तिपदसूचितम् ॥	  <br>
मीमांसकमतं चाथाभिव्यक्तिरिति कथ्यते ।  <br>
अस्वातन्त्र्यं हि रचनाविशेषे हि तदाशयः ॥	  <br>
अथाभिप्राय इति तदौपनिषदं मतम् ।  <br>
सर्वार्थसिद्धौ वेदान्ताचार्योक्तिरवबुध्यताम् ॥	  <br>
एतदेव हि वेदस्यापौरुषेयत्वनित्यते ।  <br>
प्राक्प्रागुच्चारणाधीनोच्चार्यमाणत्वमेव तत् ॥	  <br>
नह्येकरूपवाकक्यस्य प्रवाहानादितां विना ।  <br>
प्रतिपद्यामहे वेदवाक्येष्वन्यामनादिताम् ॥	  <br>
प्रतिकल्पं चेकरूपाभिसन्धिः परमेश्वरः ।  <br>
वाक्यं वदत्येकरूपमिति वेदस्य नित्यता ॥	  <br>
नैतावताऽऽज्ञारूपत्वं वेदवाक्ये विहन्यते ।  <br>
द्योतयत्येव हि विमोरभिप्रायं सनातनम् ॥	  <br>
अन्यता करणे शक्तोऽप्येतं नान्यथयत्यसौ ।  <br>
धाता यथा पूर्वमिति स्वयमेवोपदिश्यते ॥	  <br>
अव्यवस्थितशङ्काऽपि दूरेणोत्सार्यते ततः ।  <br>
सर्वेभ्यो वत्सलतरं शास्त्रमित्यपि कीर्त्यते ॥	  <br>
वर्णं पदं वा वाक्यं वा स्फोटं तदतिरेकि वा ।  <br>
तत्त्वान्तरं वेति बुधाः जानते ये तु वैदिकाः ॥	  <br>
प्रमाणानि पुनर्यानि ज्ञायन्ते तत्र भूरिशः ।  <br>
सर्वेषामत्र तात्पर्यमिति सामान्यनिर्णयः ॥ <br>
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>

</h5>

<hr>
