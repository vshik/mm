<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Doctrines like चार्वाक etc."> चार्वाकादिसिद्धान्ताः </p> </h4>    

<h5>श्लो.  ५७.१.१ - ५७.१.१९ : <br>
प्रत्यक्षमेकं चार्वाकाः प्रमाणं प्रतिपेदिरे । <br>
अतीन्दिरिय पदार्था ये न विद्यन्ते हि तन्मते ॥	<span style="color:green"><sup>[१] </sup></span> <br>
तेष्वेवैकेऽनुमानस्याप्यत्रान्तर्भाववादिनः ।  <br>
अनुमानप्रमाणादेरप्रामाण्यं परे विदुः ॥	 <br> 
प्रत्यक्षमनुमानं च काणादास्सौगता अपि ।  <br>
आगमः पौरुषेयत्वान्न ताभ्यामतिरिच्यते ॥	 <br> 
तत्र पूर्वेऽनुमाने हि शब्दान्तर्भावमूचिरे ।  <br>
अप्रामाण्यं परे केचिदन्तर्भावं तु केचन ॥	 <br> 
ते चागमं च सांख्याद्या अपि भूषणयायिनः ।  <br>
पूर्वेनादिं वेदमाहुः परे त्वीश्वरनिर्मितम् ॥	 <br> 
तानि स्मृतिं च काणादाः केचित् केचिच्च वैदिकाः ।  <br>
सोपमानानि तान्याहुः स्मृतिहीनानि गौतमाः ॥	  <br>
आगमः पौरुषेयोऽपि स्वतन्त्रः समयान्मतः ।  <br>
संकेतग्राहकच्वेनोपमानमपि तन्मतम् ॥	  <br>
तानि सार्थापत्तिकानि प्राहुः पाराभाकराः पुनः ।  <br>
अर्थापत्त्याऽतीन्द्रियार्थास्सिद्ध्यन्तीति हि तन्मतम् ॥	 <br> 
सादृश्यस्यातिरिक्तत्वादुपमानं पृथङ्मतम् ।  <br>
अभावानभ्युपगमात् षष्ठं मानं न चादृतम् ॥	  <br>
तान्येवाभावषष्ठानि विदुः कौमारिलाः पुनः ।  <br>
मेयानुसारान्मानस्य भिन्नता तैर्विचिन्तिता ॥	  <br>
संभवैतिह्ययुक्तानि तानि पौराणिका विदुः ।  <br>
ऐतिह्येन ह्यनेकेऽर्थाः पौराणिकमते मताः ॥	  <br>
लिपिः लोकप्रसिद्धिश्च चेष्टा प्रातिभमेव च ।  <br>
अन्यैश्चान्यैः स्वतन्त्रैर्हि मानान्तरमितीष्यते ॥	  <br>
स्वयंसिद्धं च दिव्यं च प्रत्यक्षमनुमाऽगमः ।  <br>
इति पञ्चविधं केचित्प्रमाणं प्रविविञ्चते ॥	  <br>
स्पष्टास्पष्टविभेदेन प्रमाणद्वयवादिनः ।  <br>
जैनास्त एव प्रत्यक्षपरोक्षद्वयवादिनः ॥	  <br>
स्मरणप्रत्यभिज्ञानुमानतर्कागमैः परम् ।  <br>
पञ्चप्रकारमित्याहुः पूर्वं त्विन्दिरियभेदतः ॥	  <br>
प्रत्यक्षं च परोक्षं चापरोक्षमिति भेदतः ।  <br>
आत्माऽपरोक्षसंसिद्ध इत्यौपनिषदा विदुः ॥	<span style="color:green"><sup>[२] </sup></span> <br> 
केवलं चानुप्रमाणं चेति द्वेधा विभज्यते ।  <br>
प्रमाणमिति सिद्धान्तः जयतीर्थबुधेरितः ॥	<span style="color:green"><sup>[३] </sup></span> <br>
प्रमाणप्रक्रियेदानीमियमेषोपलभ्यते । <br>
पूर्वापरे ह्यनन्तेऽस्मिन् काले कोऽङ्गीकरोति किम् ॥	 <br> 
निराकरोति वा कः किं देवो जानाति सर्ववित् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].  न्यायपरि.[21]. </span>
<span style="color:green">[२]. न्या. म.[432]. </span> <br>
<span style="color:green">[३]. प्रमाणपद्धतिः.[]. </span> <br>
</h5>

<hr>
