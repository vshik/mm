<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="It's pathology"> तत्र निदानम् </p> </h4>     

<h5>श्लो.  १०७.३.१ - १०७.३.१८ : <br>
पुमवस्थाक्रमेणैव पुरुषार्थक्रमोऽप्यसौ। <br>
निर्देशव्युत्क्रमे चापि हेतुरग्रेऽवगम्यते॥	  <br>
उत्पत्तितस्त्वन्द्रियार्थसन्निकर्षनिबन्धनम्। <br>
यत्तदर्थसुखं ज्ञेयमथ कामो निरुच्यते॥	  <br>
वयोऽवस्थाविशेषेण सहवासादिनाऽपिवा। <br>
पुंस्त्वाद्यभिव्यक्तिभवं अवस्थैकनिबन्धनम्॥	  <br>
तथा विद्यासंस्कृतेन मनसा धर्मलक्षणम्। <br>
सुखं ह्यनुबुभूषन्ति नियोगसुकवादिनः॥  <span style="color:green"><sup>[१] </sup></span> <br> 
फलान्तराहेतुरपि स्वरूपे कार्यबुद्धितः। <br>
स्वयंप्रयोजनं नित्यमित्यप्यत्रेतरे विदुः॥	  <br>
प्रत्यवायपरीहारबुद्ध्या कर्तव्यमेव तत्। <br>
इत्याहुपरे प्राज्ञाः स धर्मस्सुखमर्थ्यते॥  <span style="color:green"><sup>[२] </sup></span> <br> 
अतएवबि यज्ञस्य त्रैविध्यपरिशोधने। <br>
अफलाकाङ्क्षिभिर्यज्ञो विधिदृष्टो च इज्यते॥	  <br>
यष्टव्यमेवेति मनस्समाधाय स सात्त्विकः। <br>
इत्यस्य पुरुषार्थत्वं गीतं भगवता स्वयम्॥	  <br>
ख्यातेर्लाभस्य पूजायाः मानसी सुखता यथा। <br>
तथा धर्मस्य सुखता शास्त्रदृष्टिभिरीक्ष्यते॥	  <br>
मोक्षस्य पुरुषार्थत्वे विक्रान्तं सर्वसूरिभिः। <br>
तत्सर्वमुत्तरत्रैव सम्यक्स्पष्टीभविष्यति॥	  <br>
एवं चतु्विधसुखावस्थाप्राधान्यलिप्सया। <br>
चातुराश्रम्यसंस्थाऽपि प्रायेणात्रानुरुध्यते॥	  <br>
मोक्षाश्रमस्स्यात्संन्यासः धर्मो वैखानसाश्रमः।  <br>
कामो गृहस्थाश्रमस्स्यात् अर्थार्थी ब्रह्मचर्यसौ।	  <br>
तद्दृष्ट्यैव वर्णानां विभागोऽपि समञ्जसः। <br>
ब्रह्मणस्त्विह संन्यासी ऋषिः क्षत्रिय उच्यते॥	  <br>
गृहस्थोऽपि भवेद्वैश्यः शूद्रश्शुश्रूषुरुच्यते। <br>
तथा कालाविभागोऽपि कृतं ब्राह्मण्यलक्षणम्॥	  <br>
क्षात्रं त्रेता समाख्याता द्वापरः वैश्यता मता। <br>
शूद्रः कलिरितिप्रोक्तः स्फष्टं रामायणोत्तरे॥  <span style="color:green"><sup>[३] </sup></span> <br> 
अपराजितपृच्छाया वचश्चाप्यवधार्यताम्। <br>
ऋग्वेदादिविभागेन कृतादियुगभेदतः॥	  <br>
विप्रादिवर्णभेदेऩ चतुर्वक्त्रः चतुर्भुजः। <br>
हेमाद्रीये कालखाण्डे परिशिष्टे ह्युदाहृतम्॥  <span style="color:green"><sup>[४] </sup></span> <br> 
चतुर्णामपि चैतेषां परस्परसमागमः। <br>
विशिष्टनानुकूल्येन प्रपञ्चस्थितये मतः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. वे.सं.[199]. </span> <br>
<span style="color:green">[२]. भ. गी.[17.11]. </span> <br>
<span style="color:green">[३]. रामा.[7-74]. </span> <br>
<span style="color:green">[४]. हेमा.[661]. </span>
</h5>

<hr>
