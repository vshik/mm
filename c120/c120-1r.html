<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Validity of only Perception"> केवलप्रत्यक्षप्राबल्यम्   </p> </h4>    

<h5>श्लो.  १२०.१.१ - १२०.१.१० : <br>
प्रमाणानां विरोधो हि मिथस्संपरिदृश्यते। <br>
प्रत्यक्षयोरागमयोः तथाचैवानुमानयोः॥ <br>	 
प्रत्यक्षागमयोश्चापि तथाऽध्यक्षानुमानयोः। <br>
तथाऽनुमानागमयोः अन्यत्राप्येवमूह्यताम्॥ <br>	 
तत्र प्राबल्यदौर्बल्याचिन्तेत्थं तीर्थकृन्मता। <br>
तत्र प्रत्यक्षैकमानवादिसिद्धान्तसंग्रहः॥	 <br> 
प्रत्यक्षं हि प्रमाणानां प्रथमं सर्वसम्मतम्। <br>
तत्रापि दुष्टकरणमूलं नार्हति मानताम्॥	 <br> 
यादृच्छिकात्तु संवादाल्लिङ्गादौ मानताभ्रमः। <br>
वस्तुतस्तादृशी बुद्धिः प्रत्यक्षेऽन्तर्भावत्यपि॥ <br>	 
औषधायस्सूर्यचन्द्रकान्तादिन्यायतोऽखिलः। <br>
विषघ्नमन्त्रादिफलसंवाद इष्यते॥	  <br>
प्रत्यक्षं तदधीनं चाप्यन्वयव्यतिरेकयोः। <br>
दर्शनं चावलम्ब्योत्थं शास्त्रं लौकायतं मतम्॥ <br>	 
लोकसिद्धानुमानादौ क्वचित्प्रमाण्यमिष्यते। <br>
नैतावताऽतीन्द्रियाणामर्थानां सिद्धिसंभवः॥ <br>	 
नीतिशास्त्रं स्तेयशास्त्रं कामशास्त्रं च तादृशम्। <br>
समन्वेत्यत्र सिद्धान्ते प्रत्यक्षैकावलम्बिनि॥	  <br>
नैवार्हतीदं प्रत्यक्षं बाधं केनापि हेतुना। <br>
प्रत्यक्षेण पुनर्बाधः प्रस्फुटस्सर्वसंविदाम्॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
