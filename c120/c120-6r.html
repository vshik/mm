<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Substantiating a subject without imagination/conceptualization"> निर्विकल्पकविषयसमर्थनम्  </p> </h4>  

<h5>श्लो.  १२०.६.१ - १२०.६.८ : <br>
विशेषमात्रविषयनिर्विकल्पकपद्धतौ। <br>
सामान्यमात्रविषयविदामाक्षेपसंग्रहः॥	<span style="color:green"><sup>[१] </sup></span> <br>
विचित्रवासनासिद्ध्यै विशेषोपगमो वृथा। <br>
विशेषाणां वासनासु हेतुताया असंभवात्॥	  <br>
तथात्वे शुक्तिरजतवासनादेरसंभवः। <br>
तत्तद्विंषयविज्ञप्तिप्रवाहो हेतुरिष्यते॥	  <br>
आपणे सत्यरजतं यद्यप्यस्ति तथापि हि। <br>
मिथ्यार्थज्ञानहेतुत्वं वासनासूररीकृतम्॥	  <br>
पूर्वपूर्वभ्रमोपात्तैस्संस्कारैर्विधिरिह। <br>
विकल्पवैचित्र्यसिद्धौ किं दृष्टैः कल्पितैश्च किम्॥	  <br>
अतो विकल्पविषयाः विचित्रा न स्वलक्षणाः। <br>
कल्पने वा लाघवाय विचित्राद्वैतमिष्यताम्॥	  <br>
नचानेकस्वभावत्वमेकस्यात्र विरोधकृत्। <br>
रूपगन्धरसस्पर्शस्वभावाद्यणुवादिनाम्॥	  <br>
तस्माच्छुद्धं विचित्रं वाऽद्वैतं स्यात्तत्र गोचरः। <br>
विस्तरश्शतदूषण्यां वाद एकादशो कृतः॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. शतदू.[11 भ]. </span>
</h5>

<hr>
