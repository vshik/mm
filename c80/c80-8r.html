<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Unsupported Inference">  निरालम्बनानुमानम् </p> </h4>

<h5>श्लो.  ८०.८.१ - ८०.८.२२ : <br>
यो वादिप्रतिवादिभ्यां निश्चितस्साधनं तु तत्।  <br>
इति दिङ्नागोक्तमतः नासत्यात्सत्यधीः क्वचित्॥ <span style="color:green"><sup>[१] </sup></span> <br>	
योऽपि रेखादयो दृष्टाः वर्णानां प्रतिपादकाः।  <br>
न ते स्वेनापि रूपेण परमार्थत्ववर्जिताः॥	 <br> 
वर्णात्मना न सत्याश्चेत्सर्वभावेष्वयं विधिः।  <br>
पदार्थान्तररूपेण न सत्यं किंचिदिष्यते॥	 <br> 
हेत्वादीनां तु भवतः स्वरूपेणाप्यसत्यता।  <br>
तेन बाष्पादित्तेषामुपायत्वं न लेख्यवत्॥	 <br> 
नन्वसत्यपि बाह्येऽर्थे बुद्ध्यारूढेन सिद्ध्यति।  <br>
वासनाशब्दभेदेत्थविकल्पप्रविभागतः॥	<span style="color:green"><sup>[२] </sup></span> <br> 
न्यायविद्भिरिदं चोक्तं धर्मादौ बुद्धिमाश्रिते।  <br>
व्यवहारोऽनुमानादेः कल्प्यते न बहिः स्थिते॥	 <br> 
अस्तीदं वचनं तेषामिदं तत्र परीक्ष्यताम्।  <br>
भेदोऽसतः कथं हि स्यात् बुद्धिशब्दप्रकल्पनात्॥ <br>	 
निर्वस्तुके कथंचस्यात्प्रसवो बुद्धिशब्दयोः।  <br>
शब्दभेदोऽपि भवतः तदभावान्न सिद्ध्यति॥	 <br> 
ननु यद्वन्मया हेतुः नेष्यते दूषणं तथा।  <br>
तेन मे दूषणाभवात् अदुष्टं किं न साधनम्॥	<span style="color:green"><sup>[३] </sup></span> <br> 
नेदानीं दूषणं कार्यं साधनाभावतो यदि।  <br>
त्वयैवास्मदभिप्रेता स्वपक्षासिद्धिराश्रिता॥	 <br> 
एवमादिवचोभेदैः निरालम्बनसाधनम्।  <br>
दूषितं विस्तरेणेदं वीक्ष्यतां श्लोकवार्तिके॥	 <br> 
असत्यात्सत्यधीयुक्तिं समालम्ब्य हि शाङ्करे।  <br>
शारीरके जगन्मिथ्यावाद एष समर्थितः॥	<span style="color:green"><sup>[४] </sup></span> <br> 
नन्वेकत्वैकान्तवादे नानात्वं न प्रसिद्ध्यति।  <br>
प्रत्यक्षादिप्रमाणानि व्याहतानि भवन्ति हि॥	 <br> 
तथा विधिप्रतीषेधशास्त्राण्यप्यफलानि च।  <br>
मोक्षशास्त्रं तथा शिष्यशासित्रादि विहन्यते॥	 <br> 
कथंवा सत्यमेकत्वमनृतादवगम्यते।  <br>
अत्रोच्यते प्राक्प्रबोधात् सर्वं सत्स्वप्नवत्ततः॥	 <br> 
सर्वोपपत्तिरेकत्वं त्वसत्यादपि गम्यते।  <br>
यथा शङ्काविषाद्धेतोर्मरणाद्युपजायते॥	 <br> 
रज्जुसर्पान्मृगलाद्दंशनस्नानधीरपि।  <br>
सत्याप्रबोधनिर्बाधा फलमप्युपभ्यते॥	 <br> 
शुभाशुभस्वप्नदृग्भ्यां सूच्येते साध्वसाधुनी।  <br>
तथा सत्याक्षरज्ञानमस्ति रेखानृताक्षरात्॥	 <br> 
देहात्मप्रत्ययो यद्वत्प्रमाणत्वेन कल्पितः।  <br>
लौकिकं तद्वदेवदं प्रमाणं त्वात्मनिश्चयात्॥	 <br> 
" इत्यादिः विस्तरो ज्ञेयः, तत्र श्रीभाष्यकृत्पुनः। असत्ये विषयेऽप्यत्र प्राह ज्ञानस्य सत्यताम्॥ "  <br>	 
तेन ज्ञानेन सत्येन मता सर्वत्र सत्यधीः।  <br>
सत्यादसत्यधीर्वा स्यान्नासत्यासत्यधीः क्वचित्॥  <br>	 
सर्वस्यास्य विवादस्य निदानं वचनं पुनः।  <br>
अनिर्वाच्यविचारे प्राक् धर्मकीर्तेरुदाहृतम्॥	<span style="color:green"><sup>[५] </sup></span> <br> 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. र.[250]. </span> <br>
<span style="color:green">[२]. न्या. र.[258]. </span> <br>
<span style="color:green">[३]. श्लोक.[260]. </span> <br>
<span style="color:green">[४]. ब्र. सू. शं.[2-1-15]. </span> <br>
<span style="color:green">[५]. मानमेय.[305]. </span>
</h5>

<hr>
