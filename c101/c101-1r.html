<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Feeling"> भावना </p> </h4>    

<h5>श्लो.  १०१.१.१ - १०१.१.१३ : <br>
वाक्यार्थभावनापक्षसारांशोऽथावधार्यताम्। <br>
भाव्यनिष्ठो भावकस्य व्यापारो भावना मता॥	  <br>
सा शब्दभावनाऽथार्तभावनेत्यपिच द्विधा। <br>
विभज्य व्यवहारस्य विषयीक्रियते बुधैः॥	<span style="color:green"><sup>[१] </sup></span> <br> 
पुंप्रवृत्त्यनुकूलात्मा व्यापारश्शब्दभावना। <br>
प्रवर्तना प्रेरणा सा नियोग इति कीर्त्यते॥	  <br>
क्रियानुकूलः पुरुषव्यापारो ह्यर्थभावना। <br>
कृतिः प्रयत्न इत्यादिपर्यायपदशाब्दिता॥	  <br>
लोकेऽस्मिन्नभिधाशब्दः शब्दव्यापारबोधकः। <br>
अतोऽभिधाभावनेति तामाहुश्शब्दभावनाम्॥	  <br>
भावना या तु पुरुषैरिष्टोपायतयाऽर्थ्यते। <br>
पुंव्यापारात्मिका सैषा कीर्त्यते चार्थभावना॥	  <br>
भूतिर्येषां क्रिया सैव कारकं सैव चोच्यते। <br>
तत्सिद्धान्तकटाक्षेण भाव्येत्यादिपरिष्कृतिः॥	<span style="color:green"><sup>[२] </sup></span> <br> 
सैव वाक्यार्थ इति कुमारिलविनिर्मयः। <br>
वेदाद्गुरुनियोगाद्वा शासनाद्वा महीभुजाम्॥	  <br>
न सचेताः क्रियां कांचित् अनुतिष्ठति निष्फलाम्। <br>
वस्तुतस्तु फलं तस्मात्प्रधानमवगम्यते॥	  <br>
सएव वाक्यार्थ इति वक्तुं युक्तुं च यद्यपि। <br>
तथाऽपि काम्यमानत्वात् सिद्धं तन्नावगम्यते॥	  <br>
साध्यमानत्वपक्षे तु साक्षात्तत्सिद्ध्यवेदनात्। <br>
व्यापार एव तन्निष्ठः वाक्यवेद्य इतीष्यताम्॥	  <br>
अत एवाहि वाक्यार्थं भावनां प्रतिजानते। <br>
यथोचितफलाढ्यां च त्रयसंबन्धबन्धुराम्॥	  <br>
आस्तां विधिपदं तावद्वर्तमानापदेशिनः। <br>
शब्दाद्यजत इत्यादेः भावना न न गम्यते॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. तन्त्र.[345]. </span> <br>
<span style="color:green">[२]. पा. भा.[4-20]. </span>
</h5>

<hr>
