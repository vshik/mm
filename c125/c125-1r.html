<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Place"> देशः  </p> </h4>    

<h5>श्लो.  १२५.१.१ - १२५.१.१२ : <br>
भूमण्डलेऽस्ति भरतखण्डेऽस्मिन् दक्षिणापथे ।  <br>
कर्णाटदेशो विख्यातः महागिरिसरिद्वृतः ॥	  <br>
प्रायेण पुण्यतीर्थानां प्रभवो देशतो यतः ।  <br>
तथैव पुण्यक्षेत्राणां देशो यश्च समाश्रयः ॥	  <br>
सुवर्णादिखनीनां च रत्नानामपि चाकरः ।  <br>
विद्यावीचिसहस्त्राणां पारावारयति च यः ॥	  <br>
तत्र यद्वद्रिनिकटे महाबलशिलोच्चयः ।  <br>
कावेरीकपिलानद्योर्मध्ये यस्तरळायते ॥	  <br>
यमध्यास्ते महादेवी वैष्णवी शक्तिरुत्तमा ।  <br>
चामुण्डा यदुसंतानभूभृतां कुलदैवतम् ॥	  <br>
महीशूरपुरी नाम प्रचकास्ति तदन्तिके ।  <br>
सा राजधानी सकलसम्पद्यादवभूभुजाम् ॥	  <br>
चतसृष्वपि दिक्ष्वस्याः प्रख्यातास्सयुस्सुरालयाः ।  <br>
प्राच्यामवाच्यां प्रतीच्यामुदीच्यां च यथाक्रमम् ॥ <br>	 
नरसिंहपुरं चैव तथा गरलपुर्यपि ।  <br>
अर्कपुष्करणीक्षेत्रं तथा श्रीरङ्गपत्तनम् ॥	  <br>
देवतायतनैश्चैव सत्पुस्तकनिकेतनैः ।  <br>
आचार्याणां पीठमठैः उद्यानैर्या विराजते ॥	  <br>
विशालविद्याशालाभिः वैद्यशालाभिरेव च ।  <br>
विश्वविद्यावेश्मभिश्च भ्राजते राजवेश्मभिः ॥	  <br>
न्यायस्थानैः कृतस्थानैः तेजःस्थानैः जलस्थलैः ।  <br>
कर्णाटदेशधरणीरमणीमौळिसन्मणिः ॥	  <br>
सुगाङ्गसदृशो यस्यां प्रासादः परिशोभते ।  <br>
यत्र कर्णाटसिंहाङ्कासनं सद्रत्नशोभितम् ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
