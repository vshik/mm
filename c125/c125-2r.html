<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Time"> कालः  </p> </h4>     

<h5>श्लो.  १२५.२.१ - १२५.२.२१ : <br>
यदधिष्ठाय सकलकल्यानगुणभूषणः ।  <br>
महाराजोऽवति श्रीमान् कृष्णराजोऽधुना प्रजाः ॥	  <br>
यादावान्यवाराशिभवमौक्तिकसन्मणिः ।  <br>
यदुराजः कुलपतिरासीदस्य महीभुजः ॥	  <br>
चतुर्दशे च शतके शालिवाहशके च सः ।  <br>
श्रीमन्महीशूरदेशराजाऽऽसीदिति विश्रुतः ॥	  <br>
स पवित्रात्रेयगोत्रः बह्वृचश्चाश्वलायनः ।  <br>
तत्सन्ततौ चतुर्विंशोत्तमाङ्गत्वमुपाश्रितः ॥	  <br>
शालिवाहशकैकोनविंशेऽथ शतके पुनः ।  <br>
सप्तमे हायने जात एष श्रीकृष्णभूपतिः ॥	  <br>
मोचारसमुचा वाचा नीचिकृतरसान्तरः ।  <br>
यशःकुसुमसंदोहवासितोशाऽबलालकः ॥	  <br>
दयादाक्षिण्यसौलभ्यसौशील्यमहदाश्रयः ।  <br>
श्रीमन्महीशूरराज्यसर्वसौभाग्यदायकः ॥	  <br>
सदातारपरित्राता दुराचारवनिवारकः ।  <br>
सर्वभूपशिरःकम्पसंपाकशुभव्रतः ॥	  <br>
परोपसर्पणक्लेशतारिताश्रितसज्जनः ।  <br>
शान्तो दान्तश्च राजर्षिः यस्स्याज्जनकसन्निभः ॥ <br>	 
आशीर्वादाक्षतफलधरश्रुतिशिरःकरः ।  <br>
धर्मो विग्रहवानेषः नेषदेषेह वाङ्मृषा ॥	  <br>
ज्योतिर्मयं खगोलं स्यात् भूगोलं तद्विपर्ययः ।  <br>
इति भेदो निराकारि यद्देशे वैद्युतत्विषा ॥	  <br>
कनकाजलपातोऽथविद्युच्छक्तिसमृद्धितः ।  <br>
कनकं खन्यते येन यत्रान्वर्था सरित्कृता ॥	  <br>
सैषा वसुमती चापि येन राजन्वती कृता ।  <br>
सरितस्सागरीभूताः मरवोऽप्युर्वरीकृताः ॥	  <br>
आत्मा सुखे नियोक्तव्यः सुखभाजः प्रजाः स्मृताः ।  <br>
सर्वस्तरतु दुर्गाणि सर्वो भद्राणि पश्यतु ॥	  <br>
इति वाल्मीकिमुनिना तथा व्यासमहर्षिणा ।  <br>
सौहार्देन प्रतिज्ञातं पूरितं भूभुजाऽमुना ॥	  <br>
बहुना किमिहोक्तेन सर्वविद्वदुपाश्रयः ।  <br>
सद्रत्नहारकटककबहुमानितसत्प्रजः ॥	  <br>
तेन भूपतिवर्येण योऽहं विद्यैकसंश्रयः ।  <br>
पण्डितानां रत्नमिति बिरुदेन विभूषितः ॥	  <br>
भूयस्तथैव च महामहोपाध्यायभूषणम् ।  <br>
तदिण्डियाचक्रवर्तिसन्निधेरुपलम्भितः ॥	  <br>
यदन्तेवासिनो लब्धवर्णाः नानाकलास्वपि ।  <br>
भूयो भद्रासनस्थेन तेनैव बहुमानिताः ॥	  <br>
योऽनेकग्रन्थनिर्माणधुरीणो विश्वविश्रुतः ।  <br>
लक्ष्मीपुरंश्रीनिवासाचार्योऽसौ विदुषां मणिः ॥	  <br>
एकोनविंशशतके पञ्चमे दशकेऽष्टमे ।  <br>
आत्मीयैकोनषष्ट्यब्देऽयं प्रबन्धं व्यरीरचत् ॥	<span style="color:green"><sup>[१] </sup></span> <br> 
</h5>

<hr>

<h5>विवरणम् </h5>


<h5>

</h5>

<hr>

<h5>आकरग्रन्थाः <br>
<span style="color:green">[१]. रामा.[2-105]. </span>
</h5>

<hr>
