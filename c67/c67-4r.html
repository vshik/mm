<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="As determined in the उपनिषत् s"> औपनिषदनिर्णयः </p> </h4>      

<h5>श्लो.  ६७.४.१ - ६७.४.१२ : <br>
"यदि प्रामाणिको योगी पुराणं च श्रुतिः स्मृतिः । तत्र मानं, नानुमानं वर्ततेऽतिप्रसङ्गतः ॥ "  <br>	 
धर्मादिविषयत्वं तु मनसो यद्विशिष्यते ।  <br>
चक्षुरादेस्तथाभावः नेष्यते केन हेतुना ॥	  <br>
यथौपनिषदस्त्वीशः नानुमानेन सिद्ध्यति ।  <br>
तथा यगी च शास्त्रेण केवलेन प्रसिद्ध्यतु ॥	  <br>
कैश्चित्तु चक्षुषाऽनेन ब्रह्मदर्शनमिष्यते ।  <br>
योगजेनाचिन्त्यशक्तिधर्मेण सहकारिणा ॥	  <br>
दिव्येन चक्षुषा कैश्चित् ब्रह्मदर्शनमिष्यते ।  <br>
शब्दादप्यपरोक्षस्य संभवः कैश्चिदुच्यते ॥	  <br>
अतीतेऽनागतेऽप्यर्थे सूक्ष्मे व्यवहितेऽपि च ।  <br>
प्रत्यक्षं योगिनामिष्टं कैश्चिन्मुक्तात्मनामपि ॥	  <br>
वैशद्यातिशयात्कैश्चित् स्मृतेर्दर्शनरूपता ।  <br>
भावनाया महिम्नेष्टा समानाकारता तु सा ॥	  <br>
"जैमिनीयाश्शाबराश्च भाट्टाः प्राभाकरा अपि । सर्वज्ञप्रतिषेद्धारः, सौगता आार्हताः तथा ॥ "	 <br> 
कापिलाद्य़ा दार्शनिकाः सादिसर्वज्ञवादिनः ।  <br>
यौगास्तार्किकमुख्याश्चानादिसर्वज्ञावादिनः ॥	  <br>
स्यातामागमसर्वज्ञावनादी च प्रवाहतः ।  <br>
बीजाङ्कुरवदित्युक्तं सादिस्रवज्ञवादिभः ॥	<span style="color:green"><sup>[१] </sup></span> <br>
ज्ञानमेव हि सर्वेषां सिद्धान्तानां समाश्रयः ।  <br>
तत्रापि च विवादश्चेन्नियन्ता जन्तुरत्र कः ॥	  <br>
न हि ज्ञानेन सदृशं पवित्रमिह विद्यते ।  <br>
तत्स्वयं योगसंसिद्धः कालेनात्मनि विन्दति ॥	<span style="color:green"><sup>[२] </sup></span> <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. स. सं.[3 द.]. </span>
<span style="color:green">[२]. भ. गी.[4-38]. </span> <br>
</h5>

<hr>
