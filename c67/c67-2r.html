<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Solution thereof"> तत्र प्रत्युक्तिः </p> </h4>     

<h5>श्लो.  ६७.२.१ - ६७.२.२२ : <br>
अत्र सर्वज्ञसिद्धान्तवादिनैयायिकादिभिः ।  <br>
प्रत्युक्तं विस्तरेणात्र सारांशस्त्वयमुच्यते ॥  <br> 
परश्शतपरिक्षोदात्परस्तादपि वादिभिः ।  <br>
उपलम्भबले स्थेयं तदादावेव गृह्यताम् ॥	<span style="color:green"><sup>[१] </sup></span> <br>
वैशेषिकादिभिस्त्वार्षं सिद्धदर्शनमित्यपि ।  <br>
अलौकिकं च विज्ञानं किंचिदङ्गीकृतं यथा ॥ <br>	 
विद्याऽविद्याभेदेन ज्ञानं द्विविधमिष्यते ।  <br>
प्रात्यक्षिकी लैङ्गिकी च स्मृतिश्चाप्यार्षलक्षणा ॥  <br>	 
एवं चतुर्विधा विद्या तथाऽविद्या चतुर्विधा ।  <br>
विपर्ययस्संशयश्च यश्चाप्यालोचनात्मकः ॥	  <br>
स्यादनध्यवसायस्सः चतुर्थस्स्वप्नलक्षणः ।  <br>
एवं ये ऋषयस्सिद्धाः ते वै सर्वज्ञलक्षणाः ॥	  <br>
मनः करणकं ज्ञानं भावानाभ्याससंभवम् ।  <br>
भवति ध्यायतां धर्मे कान्तादाविव कामिनाम् ॥	<span style="color:green"><sup>[२] </sup></span> <br>
यथाऽनुवाकग्रहणे संस्थाऽभ्यसनकल्पितः ।  <br>
स्थिरः करोति संस्कारः पाठस्मृत्यादिपाटवम् ॥	  <br>
तथैव भावनाभ्यासात् योगिनामपि मानसम् ।  <br>
ज्ञाने सकलविज्ञेयसाक्षाकारे क्षमं भवेत् ॥	  <br>
अस्मदादेश्च रागादिमलावरणधूसरम् ।  <br>
मनो न लभते ज्ञानप्रकर्षपदवीं पराम् ॥	  <br>
प्रत्यहं भावनाभ्यासक्षपिताशेषकल्मषम् ।  <br>
योगिनां तु मनश्शुद्धं कमिवार्थं न पश्यति ॥	  <br>
तदेव क्षीणदोषाणां ध्यानावहितचेतसाम् ।  <br>
निर्मलं सर्वविषयं ज्ञानं भवति योगिनाम् ॥	  <br>
अपिचानागतज्ञानं अस्मदादेरपि क्वचित् ।  <br>
प्रमाणं प्रातिभं श्वो मे भ्राताऽऽगन्तेति दृश्यते ॥ <br>	 
नानर्थजं न सन्दिग्धं न बाधाविधुरीकृतम् ।  <br>
न दुष्टकारणं चेति प्रमाणमिदमिष्यताम् ॥	  <br>
क्वचिद्बाधकयोगश्चेत् अस्तु तस्याप्रमाणता ।  <br>
यत्रापरेद्युरभ्येति भ्राता तत्र किमुच्यताम् ॥	  <br>
काकतालीयमिति चेत् न प्रमाणं प्रदर्शितम् ।  <br>
न वैतत्काकतालीयमिति चाशङ्कितुं क्षमम् ॥	  <br>
स्वप्रज्ञाने हि संवादोऽदृष्टेन क्वचिदिष्यते ।  <br>
एवं प्रकृष्टादृष्टेन किमसाध्यं भविष्यति ॥	  <br>
न त्वं वेत्सि मदध्यक्षं त्वदध्यक्षं न वेद्म्यहम् ।  <br>
अन्याध्यक्षं पुनश्चावां नैव जानीवहे उभौ ॥	  <br>
योगीन्द्रियागोचरत्वं धर्मे वेत्ति कथं भवान् ।  <br>
उभयस्वापरोक्षत्वान्निषेद्धुं न हि शक्यते ॥	  <br>
त्वया तु यदि सर्वेषां प्रत्यक्षं ज्ञातमीदृशम् ।  <br>
तर्हि त्वमेव योगीति योगिनो द्वेक्षि किं वृथा ॥ <br>	 
य एव स्यादसर्वज्ञस्स सर्वज्ञं न बुद्ध्यते ।  <br>
इति तद्बोधबोधार्थी तन्निषेधेऽपि न क्षमः ॥	<span style="color:green"><sup>[३] </sup></span> <br>
य एव स्यादसर्वज्ञस्स सर्वज्ञं न बुद्ध्यते ।  <br>
इति ब्रुवाणास्सार्वज्ञ्यं लभन्तां तन्निषेधतः ॥	<span style="color:green"><sup>[४] </sup></span> <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. न्या. सि.[1 परि.]. </span>
<span style="color:green">[२]. न्या. म.[105]. </span> <br>
<span style="color:green">[३]. स. सि.[3-2]. </span> <br>
<span style="color:green">[४]. स. सि.[3-76]. </span>
</h5>

<hr>
