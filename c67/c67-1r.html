<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Refuting Omniscience"> सर्वज्ञनिरासः </p> </h4>    

<h5>श्लो.  ६७.१.१ - ६७.१.२६ : <br>
अथ बुद्धागमादीनां धर्मप्रामाण्यशङ्कया ।  <br>
सर्व सर्वज्ञविद्वेषि मीमांसकमतं त्विदम् ॥	 <br> 
शाक्यार्हतार्षभेदेन सर्वज्ञास्त्रिविधाश्श्रुताः ।  <br>
स्वसार्वज्ञाय ते सर्वे निरस्ताः श्लोकवार्तिके ॥	 <br> 
सर्वदा चापि परुषाः प्रायेणानृतवादिनः ।  <br>
न च पुंवचनं सर्वं सत्यत्वेनावगम्यते ॥	<span style="color:green"><sup>[१] </sup></span> <br>
वागिह श्रूयते यस्मात्प्रायादनृतवादिनी ।  <br>
यथाऽद्यत्वे न विस्रम्भस्तथाऽतीतार्थकल्पने ॥	<span style="color:green"><sup>[२] </sup></span> <br>
इदानीमिव सर्वत्र दृष्टान्नाधिकमिष्यते ।  <br>
उपलम्भानुसारेण व्यवस्थासिद्धिरीदृशी ॥	 <br> 
यज्जातीयैः प्रामाणैस्तु यज्जातीयार्थदर्शनम् ।  <br>
भवेदिदानीं लोकस्य तथा कालान्तरेऽप्यभूत् ॥	 <br> 
यत्राप्यतिशयो दृष्टः स स्वार्थानतिलङ्घनात् ।  <br>
दूरसूक्ष्मादिदृष्टौ स्यान्न रूपे श्रौत्रवृत्तिता ॥	 <br> 
येऽपि चातिशया दृष्टाः प्रज्ञामेधाबलैर्नृणाम् ।  <br>
सातोकस्तोकान्करत्वेन न त्वतीन्द्रियदर्शनात् ॥ <br>	 
एकेन तु प्रमाणेन सर्वज्ञो येन कल्प्यते ।  <br>
नूनं च चक्षुषा सर्वान् रसादीन् प्रतिपद्यते ॥	 <br> 
सर्वज्ञो दृश्यते तावन्नेदानीमस्मदादिभिः ।  <br>
निराकरणवच्छक्या न चासीदिति कल्पना ॥	 <br> 
"न चागमेन सर्वज्ञः, तदीयेऽन्योन्यसंश्रयात् । नरान्तरप्रणीतस्य प्रामाण्यं गम्यते कथम् ॥ "	  <br>
अनादेरागमस्यार्थो न च सर्वज्ञ आदिमान् ।  <br>
कृत्रिमेण त्वस्त्येन स कथं प्रचिपाद्यते ॥	  <br>
सर्वज्ञसदृशं कंचिद्यदि पश्येम संप्रति ।  <br>
उपमानेन सर्वज्ञं जानीमो हि ततः परम् ॥	  <br>
न चापि स्मृत्यविच्छेदात्सर्वज्ञः परिकल्प्यते ।  <br>
विगानाच्छिन्नमूलत्वात् कैश्चिदेव परिग्रहात् ॥	  <br>
सर्वज्ञोऽसाविति ह्येव तत्काले तु बुभुत्सुभिः ।  <br>
तज्ज्ञानज्ञेयविज्ञानरहितैर्गम्यते कथम् ॥	  <br>
कल्पनीयाश्च सर्वज्ञाः भवेयुर्बहवस्तदा ।  <br>
य एव स्यादसर्वज्ञः स सर्वज्ञ न बुद्ध्यते ॥	  <br>
सुगतो यदि सर्वज्ञः कपिलो नेति का प्रमा ।  <br>
तावुभौ यदि सर्वज्ञो मतिभेदः कथं तयोः ॥	<span style="color:green"><sup>[३] </sup></span> <br>
रागादिरहिते बुद्धे निर्व्यपारे व्यवस्थिते ।  <br>
देशनाऽन्यप्रणीतैव स्यादृते प्रत्यवेक्षणात् ॥	  <br>
सान्निध्यमात्रतस्तस्य पुंसश्चिन्तामणेरिव ।  <br>
निस्सरन्ति यथाकामं कुड्यादिभ्योऽपि देशनाः ॥	  <br>
एवमाद्युच्यमानं तु श्रद्दधानस्य शोभते ।  <br>
कुड्यादिनिस्सृतत्वाच्च नाश्वासो देशनासु नः ॥	  <br>
किं नु बद्धप्रणीतास्स्युः किमु कैश्चिद्दुरात्मभिः ।  <br>
अदृश्यैर्विप्रलम्भार्थं पिशाचादिभिरीरिताः ॥	  <br>
एवमेवार्हतैः ज्ञानमिन्द्रियाद्यनपेक्षिणः ।  <br>
सूक्ष्मातीतादिविषयं जीवस्य परिकल्पितम् ॥	  <br>
नर्ते तदागमात्सिद्ध्येत् न च तेनागमो विना ।  <br>
दृष्टान्तोऽपि न तस्यान्यः नृषु कश्चित् प्रवर्तते ॥	  <br>
किं च नादृष्टपूर्वेऽर्थे क्वचिद्भवति भावना ।  <br>
आगमात्तु परिच्छिन्ने धर्मे भावनयापि किम् ॥	  <br>
अतश्च संप्रदायेऽस्मिन् नैकः पुरुष इष्यते ।  <br>
बहवः परतन्त्रास्स्युः सर्वेऽप्यद्यत्ववन्नराः ॥	<span style="color:green"><sup>[४] </sup></span> <br>
यथा च लङ्घनाभ्यासोऽवधिं नात्येति कुत्रचित् ।  <br>
एवं च भावनाभ्यासः सावधिस्स्यात्स्वभावतः ॥ <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१]. श्लोक.[88], तन्त्र.[178]. </span> <br>
<span style="color:green">[२]. श्लोक.[75]. </span> <br>
<span style="color:green">[३]. आप. ध. व्या.[1-1-2]. </span> <br>
<span style="color:green">[४]. श्लोक.[91]. </span>
</h5>

<hr>
